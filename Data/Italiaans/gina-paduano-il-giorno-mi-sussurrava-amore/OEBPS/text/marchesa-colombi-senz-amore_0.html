<?xml version="1.0"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><title>Senz'Amore</title><meta http-equiv="Content-Type" content="application/xhtml+xml; charset=utf-8"/><link rel="stylesheet" href="css/style.css" type="text/css"/></head><body><div><h3 id="c167425001"> </h3><p>PREFAZIONE.<br/><br/><br/>
Il proto, nel comporre questo libro, si meravigliava, di trovare tratto tratto della gente innamorata. Come mai, dacch&#xE8; il volume &#xE8; intolato  Senz'Amore?  E, da quel proto coscienzioso e prudente che &#xE8;, mi metteva nelle bozze di stampa un bel punto d'interrogazione in margine ad ogni scenetta d'amore, ad ogni palpito, per quanto segreto, che sembrasse a lui aver per movente il sentimento proscritto dal libro, e che l'aveva in realt&#xE0;.<br/><br/>
Perch&#xE8; i lettori non abbiano a spedirmi essi pure i loro punti interrogativi, i quali, non avendo il comodo delle bozze di stampa, dovrebbero venire per posta costando a loro la spesa del francobollo, o peggio dovrebbero venire in qualche articolo critico, costando a me il dispiacere d'un rimprovero ingiusto, metto in questa pagina la mia risposta ai punti d'interrogazione del proto, e con essa rispondo anticipatamente anche a quelli dei lettori.<br/><br/>
Intitolando questi racconti:  Senz'Amore,  ho voluto alludere alla tristezza, alla solitudine, all'abbandono sconsolante di molte esistenze, sulle quali la grande passione che nacque con Adamo e che morr&#xE0; soltanto coll'ultimo uomo, se pure morr&#xE0;, non ha sparso le sue grandi commozioni, le sue gioie vive ed i suoi vivi dolori Ho voluto dire che le miserie umane sono infinitamente pi&#xF9; cupe quando non hanno quel conforto: e che, fra i poveri, fra gli infelici, fra i diseredati, i soli assolutamente diseredati, assolutamente infelici, assolutamente poveri, sono quelli che non amarono, o non furono amati: la povera Cecchina della  Fede,  la madre di Marco nella<br/>
 Confessione,  le due vecchie delle  Vite squallide ,  Le Affittacamere , Vicentino il prete, Pietro ed il ciuchino delle<br/>
 Briciole d'Epulone .<br/><br/>
Non &#xE8; una tesi che mi sono proposta, e non ho inteso insegnar nulla n&#xE8; rimediare a nulla. Non si pu&#xF2; mettere l'amore dove non c'&#xE8;; e, ad ogni modo, non so chi la provvidenza potrebbe incaricare di questa briga. Ho voluto fare degli studi dal vero su questo tema, come nell'altro volume che seguir&#xE0; questo, quando seguir&#xE0;, e che s'intitoler&#xE0;<br/>
 Amore , studier&#xF2; il conforto che questo sentimento pu&#xF2; recare alle miserie della vita, e di che illusioni, di che poesia, di che sorrisi, di che idealit&#xE0; pu&#xF2; arricchire le pi&#xF9; povere esistenze.<br/><br/>
Saranno due studi che avr&#xF2; fatto per amor dell'arte, come un pittore fa degli studi di paesaggio o di figura, senza pretendere di bandire la legge dell'amore, o di imporre una multa a chi non &#xE8; innamorato.<br/><br/>
Avrei fatto a meno di scrivere questa prima pagina, quando era gi&#xE0; composta l'ultima, se i dubbi del proto non mi avessero fatto temere che il mio titolo potesse far prendere in isbaglio il volume per un libro di morale o un libro di scuola, che proprio, con mio sommo rincrescimento, non &#xE8;.<br/><br/><br/>
PSICOLOGIA COMPARATA.<br/><br/><br/>
Il pollaiolo fece entrare il cuoco di casa Trestelle nella retrobottega, a vedere il suo nuovo apparecchio per l'ingrassamento meccanico dei volatili. Lo aveva fatto venire da Parigi; una riduzione di quello inventato da Odile Martin; costava cinquecento lire. Era una grande st&#xEC;a, o piuttosto un piccolo carcere cellulare di forma cilindrica. I polli avevano una cella per ciascuno; erano incatenati pei piedi al fondo; non si potevano muovere, n&#xE8; vedevano nulla a destra n&#xE8; a manca. Udivano gli altri prigionieri gorgogliare qualche<br/>
 coc&#xF2;-coc&#xF2; , o mandare una specie di rantolo; e sporgevano il capo curiosamente dal vano dinanzi della st&#xEC;a; ma non vedevano che la penombra vuota della stanzaccia, che era quasi una cantina, perch&#xE8; si dovevano scendere parecchi scalini per arrivarci, ed era debolmente rischiarata da due fori aperti nell'alto della parete.<br/><br/>
Dagli occhi di quei polli s&#xEC; vedeva che erano tutti impensieriti. Rispondevano  coc&#xF2;-coc&#xF2;  sullo stesso tono sommesso, poi tornavano a sporgere il capo colle pupille lucenti come fiammelle, ed il loro sguardo, ed il movere inquieto del collo parevano dire:<br/><br/>
 Dove sono quegli altri?<br/><br/>
Quella st&#xEC;a di nuovo genere non aveva n&#xE8; beccatoio n&#xE8; beverino.<br/><br/>
 E il becchime? domand&#xF2; il cuoco di casa Trestelle.<br/><br/>
 Il becchime non ingrassa, sentenzi&#xF2; il pollaiolo coll'aria di chi la sa lunga. State a vedere qual &#xE8; il mangime che fa la fortuna dei polli e la nostra.<br/><br/>
Prese colla destra un tubo di gomma infisso in una caldaia dove c'era una miscela di latte e farina d'orzo; afferr&#xF2; colla sinistra il becco d'una gallina, e v'introdusse il bocchino del tubo; poi, premendo col piede un pedale, mise in moto una pompa, che mand&#xF2; la razione voluta dalla caldaia nello stomaco della bestia.<br/><br/>
 Ecco, disse togliendo il tubo e passando ad  operare  il pollo della cella seguente. Per otto ore questa gallina &#xE8; provveduta.<br/><br/>
 Non manger&#xE0; altro? domand&#xF2; il cuoco stupefatto.<br/><br/>
 Ha avuta la sua misura rispose il pollaiolo. Guardate; &#xAB;Centilitri venticinque&#xBB;; ed accenn&#xF2; una lastra di latta con quella cifra incisa, infissa sulla parete esterna della cella. Ogni pollo aveva la sua razione indicata a quel modo, come la dieta dei malati sui letti dell'ospedale.<br/><br/>
Ce n'erano di grassissimi, immersi in una specie di sonnolenza ebete, come ghiottoni assorti nella beatitudine del chilo. Soltanto quando la macchina girava sul perno, ciondolavano stupidamente sulle gambe, sproporzionate al peso del corpo, socchiudevano gli occhi un momento, poi ricadevano nel loro sopore.<br/><br/>
C'erano dei capponi dagli occhi ardenti come brace, che si scotevano tutti in uno sforzo supremo per tirar su una gamba sotto l'ala. Ma la catena era ben salda, ed i due piedi dovevano rimanere immobili sul fondo della prigione; ed i capponi gorgogliavano una specie d'imprecazione e gli occhi fosforescenti mandavano lampi.<br/><br/>
La gallina invece, la pollastrella ch'era stata cibata per la prima, aveva la testina fine, i movimenti del collo ondulati, le penne lucenti, ed il suo corpo, floridamente arrotondato dall'assoluto riposo e dalla nutrizione conveniente, non era ancora deformato dalla pinguedine.<br/><br/>
Appena il pollaiolo ebbe finito di nutrirla, diede una scossettina al capo, allung&#xF2; il collo per ingollare del tutto il latte a la farina d'orzo che le avevano messo in corpo, poi guard&#xF2; in gi&#xF9; avidamente come cercando qualche cosa da beccare.<br/><br/>
Ma era ad un piano alto; c'erano molte celle sotto la sua, per cui il pavimento rimaneva lontano, ed in quella semi-oscurit&#xE0; non le riusciva di vederlo. Dubitando forse de' suoi occhi, sperando nel buio, spinse due o tre volte il becco in gi&#xF9;, pi&#xF9; in gi&#xF9;, quanto glielo permise la legatura dei piedi; ma non tocc&#xF2; nulla, e si ritrasse.<br/><br/>
Il cuoco si fece pi&#xF9; accosto, e guard&#xF2; nella cella. La gallina s'era accovacciata, e rimaneva immobile cogli occhi chiusi come se dormisse. Ma, traverso le palpebre sottili, l'occhio si moveva, ed un pigol&#xEC;o sommesso e lieto accompagnava il suo respiro.<br/><br/>
Tratto tratto apriva gli occhi, poi li richiudeva in fretta, come premurosa di ripigliare il filo d'un sogno caro. Forse, nell'ardore del desiderio giovanile, si figurava di razzolare nello spazio sterminato d'un'aia; sognava, in quel beato dormiveglia, la vita rumorosa d'un cortile rustico; una ressa di tacchini, di anatre, di oche, di polli che s'incrociavano, si urtavano, vociavano alto, e le liti dei galli, che facevano accorrere ed ammutolivano di sgomento, la folla del pollame.<br/><br/>
Due o tre volte le sfugg&#xEC; una voce gongolante, un  ohhh!  gutturale e prolungato, e mostr&#xF2; un momento gli occhi ridenti di gioia. Chi sa che non rivedesse colla fantasia da gallina, gli sciami di piccioni bianchi, turchini, violetti, i bei polli volanti nell'aria, che scendono nei cortili a narrare le vastit&#xE0; azzurre dell'orizzonte, devastano in fretta e in furia il becchime e ripartono a volo. E le aiuole verdi, e la delizia di aprirsi un varco nella frescura dell'insalata ancora bianca, del prezzemolo tenerello, delle fragole bagnate di rugiada, come nei labirinti d'una foresta, e l'emozione viva d'affrontare la granata dell'ortolana, o di scansarla dietro i cavoli grandi!.. Solo chi &#xE8; nato per vivere all'aperto, nell'infinita libert&#xE0; dei campi, pu&#xF2; immaginare che visioni di verde, d'azzurro, di sole, potevano balenare a quegli occhi chiusi! Ed il galletto innamorato che segue la gallina colla testa alta, e la cresta rosseggiante, che le si pianta dinanzi con una gambina alzata, assorto in ammirazione fissandola cogli occhi sanguigni...<br/><br/>
Ad un tratto s'ud&#xEC; sorgere dal cortile d'un pollaiolo accanto la voce giuliva d'un galletto libero:<br/><br/>
  Chicchirichi!!!<br/><br/>
La gallina si rizz&#xF2; d'un balzo; le penne le si gonfiarono intorno, la cresta si fece scarlatta, e, tutta fremente di gioia, sporse il capino dalla cella, e voltando il collo a scatti di qua e di l&#xE0;, guard&#xF2; nel vuoto cogli occhi dilatati, come se vedesse gli orti, l'aia, il gallo; e, dal fondo del cuore, mise fuori anch'essa una voce acuta, giubilante come una risata:<br/><br/>
  Chicchirich&#xEC;iiii!!!<br/><br/>
 &#xAB;Gallina che canta da gallo, temporale o disgrazia&#xBB; disse il cuoco, il quale, malgrado i suoi vent'anni di vita cittadina, non aveva dimenticati i proverbi del basso Novarese dov'era nato; e se ne and&#xF2; canticchiando fra i denti una vecchia canzone burlesca:<br/><br/>
    &#xAB;Senza galletto, la mia gallina<br/>
    O poverina come far&#xE0;...&#xBB;<br/><br/>
Ma le dava un'intonazione malinconica, allentava le cadenze, pareva che cantasse il  Miserere ; e fin&#xEC; la strofetta con un sospiro, poi cammin&#xF2; a lungo in silenzio, borbottando solo di tratto in tratto: Poveretta!<br/><br/><br/>
Giunto a casa, depose le provviste in cucina, poi sal&#xEC; finch&#xE8; c'erano scale, alle soffitte dove i padroni gli avevano assegnata una camera. C'erano parecchi usci sul pianerottolo, ed uno era socchiuso. Prima di aprire il suo, il cuoco spinse quello, ed entr&#xF2;. Era una camera lunga e stretta, coll'ingresso ad un capo ed una finestrella all'altro. Pareva un  omnibus . Contro la parete destra, accanto all'uscio, c'era un lettuccio poco pi&#xF9; largo appunto del sedile di un  omnibus ; nella parete di contro c'era il camino, ed ai due lati del camino, un cassettone ed un armadio nel muro per le stoviglie, la pentola, il secchio, la mestola e tutti gli arnesi da cucina. Ai piedi del letto si rizzava l'asta d'un attaccapanni mobile, le cui gruccie scomparivano sotto un carico di vestiti, coperti tutt'in giro da una vecchia gonnella scolorita, stretta in alto da un cordone passato in una guaina, e ricadente gi&#xF9; molle come un ombrello senza stecche, che dava a quel mobile economico un'apparenza misteriosa. Sembrava un trabicolo, sembrava una incubatrice per i bachi, e, pel momento, la sua rotondit&#xE0; ricord&#xF2; al cuoco la macchina per ingrassare i polli, e gli strapp&#xF2; ancora un sospiro.<br/><br/>
 Sempre malinconico, signor Battista? gli disse la sua vicina di soffitta, con un sorriso amichevole, alzando gli occhi dal tombolo sul quale stava rammendando una trina di Honiton.<br/><br/>
Era una giovane sui vent'anni, ma cos&#xEC; mingherlina, pallida e bassina di statura, che ne dimostrava sedici, a dir molto. Non aveva altri parenti che la madre; ed anche con quella non viveva insieme, sebbene abitassero nello stesso casamento.<br/><br/>
La madre serviva una zitellona sola ed inferma gi&#xF9; nei mezzanini; un servizio pesante, perch&#xE8; doveva fare da cuoca, da cameriera, ed anche da infermiera, di giorno e di notte, dormendo accanto alla padrona, e spesso vegliandola. Questa la pagava pochino, e la manteneva a stecchetto cogli avanzi del suo mangiare da malata, ed in compenso esigeva di molto, e guai se la serva l'abbandonava un dieci minuti per salire dalla figliola. Ma aveva l'astuzia di farle balenare la speranza d'un buon legato, e la povera donna si sacrificava e sopportava tutto, pensando le due belle camerine che avrebbero poi mobigliate lei e la sua Teresa con quel denaro, e che vita tranquilla avrebbero passata insieme, lavorando senza ammazzarcisi.<br/><br/>
Per questo la Teresa rimaneva sola nella soffitta, ma la madre le teneva gli occhi sopra, e badava chi saliva e scendeva. Del resto, erano precauzioni superflue; la Teresa era una buona figliola, tranquilla, e la sua giornata era cos&#xEC; occupata che non aveva tempo di badare ad altro che al suo lavoro. Dall'alba alla sera era sempre l&#xE0; sotto la finestrella alta, col tombolo in grembo, puntando e ripuntando nei fori delle trine degli eserciti di spilli, colla maestria d'un generale che dirige una manovra.<br/><br/>
Era una buona operaia. Le signore se l'erano raccomandata l'una all'altra e le affidavano trine di molto prezzo. Quel lavoro le fruttava a sufficienza per i suoi modesti bisogni; ma era faticoso, difficile; e doveva eseguirlo rapidamente per non ritenere a lungo quegli oggetti di valore. Per accontentare tutte le sue pratiche, doveva lavorare di giorno e di sera, assiduamente, anche la festa, sempre con quel tombolo sulle ginocchia, sempre sotto quella finestrella, per raccogliere quanta pi&#xF9; luce poteva sulla trina in riparazione. L'inverno ce n'era poca della luce l&#xE0; dentro; ma quando veniva l'aprile, gi&#xF9; dal finestrino cadeva una striscia chiara, rosseggiante nelle ore meridiane ch'era una delizia. Sovente la Teresa alzava il capo dal tombolo e rimaneva cogli occhi fissi su quel quadrato turchino di cielo che vedeva traverso la finestra, e ne pensava la vastit&#xE0;, e l'infinito paese che ricopriva. Era come un paesaggio che Michetti avesse dipinto per lei, ed essa ci vedeva tutto il mondo, come un infermo, che ammira le bellezze della natura in una marina appesa alla parete di contro al suo letto, e s'imbarca su quelle navi minuscole, e traversa gli oceani, e sfida pericoli immaginarii.<br/><br/>
 Sempre malinconico, signor Battista? Aveva detto la fanciulla che, nella serenit&#xE0; confidente de' suoi vent'anni, sorrideva spesso delle tristezze incomprensibili del vecchio. Ed allora Battista le aveva detto della macchina per l'ingrassamento meccanico dei volatili.<br/><br/>
 Una barbarie! Tenere quelle bestie al buio senza mangiare n&#xE8; bere; perch&#xE8; non si poteva dir mangiare il ricevere tre volte al giorno un nutrimento nello stomaco senza averne sentito il gusto.<br/><br/>
La Teresa lo ascoltava stupefatta. &#xAB;S&#xEC;; era crudele. Povere bestie! Farle vivacchiare a quel modo prive d'aria e di luce, toglier loro la libert&#xE0; di starnazzare, e d'appollaiarsi, condannarle a non gustar mai le delizie del greppo, contrariare tutti gli istinti della loro natura! e perch&#xE8;? Per il vantaggio di pochi signori che al loro<br/>
 greppo  troveranno un bocconcino pi&#xF9; saporito.... Povere bestie! Povere bestie!&#xBB;<br/><br/>
E la fanciulla, che passava la vita rinchiusa in quella stanzetta, colle mani e gli occhi forzatamente intenti sul tombolo, s'inteneriva sulla sorte crudele dei polli prigionieri.<br/><br/>
 &#xC8; cos&#xEC; bella la libert&#xE0;! diceva. E correre per la campagna verde...<br/><br/>
 Come la conosce la campagna, lei che non esce mai da questa stanza? domand&#xF2; il cuoco.<br/><br/>
 Ci sono stata una volta, quando andavo a scuola ad imparare il mestiere. La maestra, pel suo onomastico, ci condusse tutte a pranzare a Sesto. Allora ne ho visti dei polli felici. C'era una covata di pulcini che beccava pigolando beatamente sopra un letamaio; ed avevano l'aria soddisfatta e ghiottona come tanti bimbi intorno alla vetrina d'un confettiere.<br/><br/>
Continu&#xF2; a lavorare in silenzio, sorridendo alle sue memorie, poi riprese:<br/><br/>
 &#xC8; tutto bello per loro quando si trovano nel loro ambiente rustico. C'era un'enorme scrofa, disfatta dalla eccessiva pinguedine, che sonnecchiava grugnendo ai piedi del letamaio al quale si addossava, colla pancia stesa e tremolante come una vescica piena d'acqua o una pelle di olio. Ed i pulcini, beccando e pigolando, scesero gi&#xF9; l'uno dopo l'altro su quella vasta superficie nerastra; e passeggiavano come sopra una piazza, cacciando il becco fra i crini, e comunicandosi a vicenda le loro impressioni con dei  pi pi pi  pieni di meraviglia. Ce ne fu uno che imprese un viaggio d'esplorazione nei labirinti d'un orecchio; ma la scrofa, sentendosi solleticata, diede uno scossone che lo fece cadere a terra con tutti i suoi compagni. E che pigol&#xEC;o allora, che chiocciare della mamma spaurita, che batter d'ali, che vocio per tutto il cortile!...<br/><br/>
Smosse parecchi spilli, intrecci&#xF2; i capi di filo facendo risuonare i fusi innumerevoli che si urtavano, poi, sorridendo sempre alle sue immagini serene, torn&#xF2; a dire:<br/><br/>
 Com'&#xE8; bella la campagna!<br/><br/>
 E neppure oggi non esce? domand&#xF2; il cuoco. Se vedesse che giornata, che sole!<br/><br/>
 Che! Non ho tempo neppure di farmi la minestra. Non so quando mi potr&#xF2; muovere; ho un lavoro straordinario. Le signore hanno bisogno delle trine per le bagnature; s'io vado a spasso chi le prepara? Debbo star qui tutto il giorno e tutta la sera chi sa fin quando; e la mamma pure ha bisogno che lavori per darle un po' di quattrini....<br/><br/>
Il cuoco ridiscese alla sua cucina pi&#xF9; malinconico di prima, strascicando ancora pi&#xF9; lentamente le cadenze della sua canzone:<br/><br/><br/>
    &#xAB;Senza galletto, la mia gallina<br/>
    O poverina come far&#xE0;....&#xBB;<br/><br/><br/>
E la Teresa continu&#xF2; ad armeggiare cogli spilli e coi fusi. Tratto tratto alzava il capo e lo spingeva indietro girandolo da destra a sinistra per isgranchirsi il collo indolorito dal lungo star curvo. Pi&#xF9; volte si coperse gli occhi con una mano, e li tenne stretti per riposarli. Poi ripigliava con maggior lena il lavoro; ed intanto ripensava la miseria di quei polli: &#xAB;Quanto dovevano essere infelici! Certo non cantavano pi&#xF9; l&#xE0; dentro; dovevano morire di malinconia.&#xBB;<br/><br/>
Sull'imbrunire, mentre la Teresa si curvava cogli occhi fin sul tombolo per profittare dell'ultimo barlume di giorno, s'ud&#xEC; una voce d'uomo, giovane ed alta che cantava:<br/><br/>
    &#xAB;Morettina dove vai?<br/>
    Vado a Monza sul tranvai.&#xBB;<br/><br/><br/>
La Teresa stette un momento a sentire, poi pos&#xF2; il tombolo, sal&#xEC; in piedi sulla sedia, e s'affacci&#xF2; al finestrino che metteva sul tetto. Guard&#xF2; quella distesa sterminata di tetti e comignoli e gronde e grondaie e cupole di chiese e campanili, e pi&#xF9; lontano, come una fascia verde, le cime degli ippocastani dei bastioni; poi l'azzurro, l'azzurro chiaro, infinito, come se dopo i bastioni ci fosse il mare. E le parve di vedere la campagna de' suoi ricordi; le parve d'esser laggi&#xF9;, non pi&#xF9; bambina con la maestra trinaia, in un'osteria di Sesto, ma giovinetta innamorata della libert&#xE0;, dell'aria pura, della natura bella, e di camminare, di camminare sotto i viali verdi, sull'erba umida e fresca.<br/><br/>
    &#xAB;Morettina dove vai?<br/>
    Vado a Monza sul tranvai....&#xBB;<br/><br/>
ripeteva un po' in falsetto quella voce di tenore.<br/><br/>
E la Teresa pensava d'andare a Monza sul tranvai, col suo vestito da festa; e quel giovane che cantava, quello o un altro, era l&#xE0; sulla panchetta del tranvai che l'aspettava. Andavano insieme; lui la guardava negli occhi e lei si sentiva arrosire. Non parlavano, ma erano felici, felici in silenzio, finch&#xE8; scendevano alla stazione, si pigliavano a braccetto, e via pel viale fin gi&#xF9; nel parco, dove sedevano accanto, sull'erba verde, sotto il cielo turchino...<br/><br/>
Le balzava il cuore di commozione, le brillavano gli occhi guardando nell'ombra che era scesa tutt'intorno sulla citt&#xE0;, e lei pure colla voce tremante si mise a cantare:<br/><br/>
    &#xAB;Morettina dove vai?<br/>
    Vado a Monza sul tranvai<br/>
    Vado a Monza sul tranvai...&#xBB;<br/><br/><br/>
Il cuoco, che stava rigovernando gi&#xF9; in fondo al cortile presso la finestra della cucina, alz&#xF2; il capo verso il tetto che non vedeva, ed esclam&#xF2; malinconicamente:<br/><br/>
 Com'&#xE8; bella la giovent&#xF9;!<br/><br/><br/>
UNA CONFESSIONE<br/><br/>
RACCONTO.<br/><br/><br/>
 A marted&#xEC;, disse Marco, stringendo lungamente la mano della sua sposa e guardandola fisso.<br/><br/>
 A marted&#xEC;, rispose lei, abbassando gli occhi e facendosi rossa come una fiamma. Egli si chin&#xF2; e la baci&#xF2; sulla fronte il che sollev&#xF2; un voc&#xED;o di commenti giulivi da parte della mamma, delle amiche, e di vari signori. Ma, n&#xE8; Marco n&#xE8; la Maria mostrarono d'udire quegli scherzi. Per loro nulla era pi&#xF9; serio del sentimento che li turbava. Si strinsero la mano di nuovo e si separarono in silenzio.<br/><br/>
Erano alla stazione di Camerlata. Marco sal&#xEC; in convoglio per tornare a Milano. La sposa colla sua mamma ed alcuni conoscenti, montarono in varie carrozzelle da nolo per tornare alla villa, tra Gradate e Portichetto.<br/><br/>
Le nozze dei due giovani si dovevano celebrare il marted&#xEC; prossimo a Gradate, ed era appunto la sera del gioved&#xEC;, quattro giorni prima, che Marco si separava per l'ultima volta dalla sua sposa. Aveva passata quasi una settimana alla villa della vedova Nardi, che stava per diventare sua suocera, ed in quel tempo s'era fatta la richiesta al Municipio, s'erano presentate le carte necessarie, e Marco ne riportava le copie a Milano, per riporle fra i documenti di famiglia.<br/><br/>
Salito nel vagone guard&#xF2; traverso lo steccato la Maria che saliva in carrozza, svelta ed elegante; nell'oscurit&#xE0; della sera non vedeva che la linea della persona disegnata dal vestito chiaro. Ma l'aveva nel pensiero, nel cuore, negli occhi, e gli pareva di distinguere il viso lungo e delicato, la pelle bianca, i grandi occhi turchini ombreggiati da ciglia scure, la fronte larga e bassa, ed i bei capelli biondi che le facevano intorno una frangia di riccioli.<br/><br/>
Non s'amavano d'un lungo amore da romanzo, non erano cugini n&#xE8; amici d'infanzia. Un conoscente comune aveva detto a Marco:<br/><br/>
 Dovresti sposare la signorina Nardi. Non &#xE8; ricca, ma ha una trentina di mille lire, &#xE8; semplice, colta, gentile, timida come una bambina dinanzi agli estranei, ma in famiglia &#xE8; allegra, schietta e coraggiosa. E sopratutto &#xE8; buona; profondamente buona.<br/><br/>
 Non la conosco, aveva risposto Marco.<br/><br/>
 Non conosci quella bionda alta e sottile che incontriamo spesso, quando siamo a Como, sulla strada di Camerlata in compagnia di una signora matura, che &#xE8; sua madre?<br/><br/>
Era la mamma di Marco che prendeva parte al discorso per richiamargli alla mente la giovinetta. Suo figlio aveva venticinque anni passati; ella desiderava che si ammogliasse, ed osservava le fanciulle che incontrava, per cercare una nuora. Quella le era andata a genio; era anch'essa, come Marco, figlia unica d'una vedova; l'analogia della situazione poteva essere una causa d'amicizia, un vincolo fra le due mamme.<br/><br/>
Marco si ricord&#xF2; infatti quella giovinetta. L'aveva osservata poco; gli era sembrata una bambina. Ma dopo quel discorso ci pens&#xF2;, se la richiam&#xF2; alla mente, bella, ingenua nella sua giovent&#xF9; immacolata, e prov&#xF2; un turbamento al pensare che quella fanciulletta candida la darebbero a lui, che potrebbe essere sua, vivere con lui nella pi&#xF9; stretta intimit&#xE0;.<br/><br/>
Il giorno dopo gli riesci d'incontrarla che usciva di casa colla madre; la segu&#xEC; da lontano, inebriandosi all'idea di possedere quella bella figurina bionda, che gli altri osavano appena guardare, dinnanzi alla quale si dovevano studiare delle perifrasi per velare i discorsi meno che puri, ed evitare ogni parola ardita. La vide farsi rossa rossa nel salutare un signore che aveva inchinata sua madre, e pens&#xF2; che quel rossore verginale egli potrebbe, forse tra poco, baciarlo.<br/><br/>
La signora Bellazio incaric&#xF2; l'amico, da cui era venuta la prima proposta, di fare la domanda di matrimonio; le signore Nardi madre e figlia conoscevano Marco di persona, e la Maria si fece molto rossa quando sua madre le domand&#xF2; come lo trovasse.<br/><br/>
Il portatore dell'imbasciata fu incaricato d'invitare i signori Bellazio a passare una giornata alla villa Nardi presso Gradate; e Marco vi and&#xF2; agitatissimo, turbato da mille curiosit&#xE0;, impazienze, paure. Era gi&#xE0; innamorato, e quando ripart&#xEC; la sera per Milano, non solo era fidanzato, ma era certo d'essere amato dalla Maria.<br/><br/><br/>
Erano passate sei settimane soltanto, e Marco tornava un'altra volta a Milano solo; ma era l'ultima. Fra quattro giorni doveva andare a Gradate, prendersi la sua bella sposa, e partire con lei per un luogo qualsiasi; lui solo con lei sola. Quell'amore di due mesi era pi&#xF9; caldo che un amore d'infanzia, che una passione contrastata da anni. Serbavano tutta la loro freschezza d'impressioni, non avevano esaurita la gioia di vedersi, di parlarsi, di studiarsi; si promettevano ancora un mondo di scoperte e di rivelazioni nella conoscenza pi&#xF9; intima. C'era nel cuore di Marco la commozione profonda di chi aspetta una gioia sicura. Non si impazientava. Si deliziava di pensare a quel breve passato; di sentire la sua tenerezza, di figurarsi quella di lei ricordandone le parole, gli sguardi, i rossori; e di pregustare la felicit&#xE0; che si era assicurata. Era una commozione che lo faceva piangere, ma anche il piangere gli riesciva dolce.<br/><br/>
Arriv&#xF2; a Milano tardi. Sua madre era gi&#xE0; a letto. S'affaccendava tutto il giorno fuori di casa, nel nuovo alloggio che avevano appigionato, per apparecchiare il quartierino degli sposi, accanto al quale s'era riservate tre stanzette per s&#xE8;; e quando rientrava nella casa che stava per abbandonare, era tanto stanca che andava subito a dormire.<br/><br/>
Marco invece era troppo eccitato quella sera per aver sonno. Apr&#xEC; la cassetta della scrivania nella quale doveva riporre i documenti di famiglia che aveva riportati. Pose la sua fede di battesimo in una busta con quelle de' suoi fratelli e d'una sorella. Erano stati quattro, ed ora si trovava solo.<br/><br/>
Mise un sospiro, che pass&#xF2; come un soffio lieve sul giubilo del suo cuore, poi prese una seconda busta, sulla quale era scritto di mano di sua madre: &#xAB;Fedi mortuarie.&#xBB;<br/><br/>
Anche l&#xE0; ce n'erano parecchie, tutte piegate insieme l'una nell'altra per ordine di data. Marco aperse il piego e si pose a leggerle: &#xAB;Alberto Bellazio; morto il 20 gennaio 1873, nato il 2 febbraio 1847.&#xBB;<br/><br/>
 Aveva ventisei anni, povero Alberto, pens&#xF2; Marco. Ora ne avrebbe ventotto, sarebbe gi&#xE0; ammogliato; aveva un'amore d'infanzia colla signorina Montani.... E si figur&#xF2; quella graziosa donnina giovane alle sue nozze; invece da parte sua non c'erano altri parenti che sua madre da invitare.<br/><br/>
Mise da parte quella fede, e guard&#xF2; l'altra che stava sotto:<br/><br/>
&#xAB;Elena Bellazio, maritata Villa, morta il 4 luglio 1871, nata il 10 agosto 1845.&#xBB;<br/><br/>
 Anche lei aveva ventisette anni, ed ha lasciati quei due bambini tanto gracili, che il padre dovette andare a stabilirsi in riviera per tenerli vivi coll'aria e coi bagni di mare.<br/><br/>
La gioia di Marco era offuscata. Il pensiero di quei cari morti che gli lasciavano tanto vuoto intorno, di quei nipotini la cui vita era tanto incerta, lo rattristava. C'era ancora una fede da togliere prima di mettere a posto quella del padre.<br/><br/>
&#xAB;Vittorio Bellazio morto il 30 settembre 1868, nato il 2 agosto 1843.&#xBB;<br/><br/>
A ventiquattro anni non ancora compiti. Si moriva tutti tanto giovani nella sua famiglia! Povera mamma! Di quattro figli ne aveva gi&#xE0; sepolti tre. Ed era stata sola a sopportare quegli immensi dolori. Il marito l'aveva perduto da tanti anni, quando i figli erano ancora piccini. Marco non l'aveva neppure conosciuto. Era nato da poche settimane, quando il padre era morto, dopo sei anni di matrimonio. Sei anni, povera mamma, e poi venticinque di solitudine. E non s'era rimaritata, non aveva amato pi&#xF9;. Tutti quegli anni di giovent&#xF9; li aveva consacrati ai suoi figli...<br/><br/>
Marco rimaneva intento su quella carta, col capo fra le mani, fantasticando tutto quel passato triste, quelle date funebri che avevano funestata la sua famiglia; e non poteva scacciarsi dal pensiero quell'et&#xE0;: ventisette anni. Tutti erano morti prima di compire i ventotto. E lui ne aveva quasi ventisei.<br/><br/>
Se anche lui avesse dovuto morire fra un anno, fra pochi mesi! E lasciare la sua sposa vedova, cos&#xEC; giovinetta... E magari con un bambino; un bambino gracile, malaticcio, come i figli della povera Elena... E condannarla ad una vita d'abnegazione e senz'amore come quella della sua mamma!.. Oh Dio Dio! Ma perch&#xE8; morivano tutti. a quell'et&#xE0;? Che maledizione li perseguitava?<br/><br/>
Lui era sempre stato assente in quelle circostanze. Aveva passati sei anni in Isvizzera; i particolari delle malattie che gli avevano portati via tre fratelli li ignorava. Ma doveva essere una soia identica malattia; una triste eredit&#xE0; di famiglia.<br/><br/>
Impaziente, nervoso, frug&#xF2; ancora fra le carte, e tir&#xF2; fuori le dichiarazioni mortuarie del medico, delle quali sua madre aveva serbate le copie.<br/><br/>
&#xAB;Tisi polmonare. Tubercolosi. Tisi galoppante...&#xBB;<br/><br/>
Marco s'era fatto pallidissimo, fino le labbra erano bianche. Tremava tutto, aveva le mani diaccie, ed un infinito abbattimento lo invadeva come se stesse per morire.<br/><br/>
 La tisi non perdona. Io pure dovr&#xF2; andarmene come i miei fratelli. Questo pensiero si formul&#xF2; nel cervello di Marco come una verit&#xE0; accertata, indiscutibile. Gli pareva impossibile di non averlo saputo prima. Era alto e sottile; era magro anzi. Ecco perch&#xE8; sua madre non gli aveva mai voluto parlare delle malattie de' suoi poveri morti.<br/><br/>
Gli diceva che quel discorso la rattristava troppo. Ma invece, era per non impensierir lui, che lo sfuggiva. E suo padre pure era morto prima dei ventotto anni, d'una malattia di languore, diceva la vedova. Doveva essere lo stesso male che si era riprodotto nei figli. Marco esamin&#xF2; le dichiarazioni mediche che rimanevano, spiegazzando le carte con mano febbrile. Anche il padre era morto di tisi polmonare.<br/><br/>
Marco ripens&#xF2; i bambini di sua sorella pallidi e biondi, colle manine lunghe o la vocina esile. Cos&#xEC; sar&#xE0; tutta la nostra generazione. La mia, perch&#xE8; quei bambini non vivranno tanto da procreare altri infelici...<br/><br/>
Tutti i sogni ridenti che aveva portati da Gradate erano dileguati; pareva che gli avessero steso dinanzi un velo nero fitto.<br/><br/>
Vedeva s&#xE8; stesso debole, steso in una poltrona, e la sua bella sposa dimagrita, curva sulla culla d'un bimbo moribondo, in una casa malinconica...<br/><br/>
Piangeva un pianto silenzioso, desolato; piangeva la sua salute perduta, le sue speranze morte, il suo amore...<br/><br/>
 Dovr&#xF2; confessar tutto alla Maria ed a sua madre. Non voglio ingannarle. In coscienza non potrei farlo. Se accetta di dividere la mia vita di sventura...<br/><br/>
Quella scena triste torn&#xF2; a passargli dinnanzi al pensiero; e la Maria era vestita a bruno, ed il bimbo moriva...<br/><br/>
 Se accetta? Ma son io che non debbo accettare il suo sacrificio. Son io che debbo rinunciare a sacrificare una povera giovane, a mettere al mondo dei bimbi malati, ad eternare la disgrazia che pesa sulla mia famiglia...<br/><br/>
Son&#xF2; il tocco dopo mezzanotte. Alla met&#xE0; di settembre le nottate cominciano ad essere fredde. Marco sent&#xEC; un brivido percorrergli le reni, ed un impeto di tosse gli scosse un momento il petto. Croll&#xF2; il capo, come per dire: &#xAB;Ecco, sono andato.&#xBB;<br/><br/>
Poi prese un foglio di carta e si mise a scrivere. La penna scorreva, scorreva nervosamente, le righe si coprivano con grande rapidit&#xE0;, ed intanto i singhiozzi lo scotevano tutto, e tratto tratto qualche lagrima cadeva sul foglio. Si asciugava gli occhi perch&#xE8; non ci vedeva pi&#xF9;, e tirava via a scrivere, a scrivere. Era un addio disperato, tragico, alla sua sposa. Non doveva vederla pi&#xF9;, ed esser forte. La sua coscienza glielo comandava; voleva obbedire coraggiosamente, pel bene di lei. Poi cominciava a dirgliene la ragione. E si fermava a piangere su quelle morti immature, su quelle tombe, e s'inteneriva, e s'abbandonava a ricordare i suoi sogni di felicit&#xE0; svaniti per sempre, a fare grandi proteste d'amore e di devozione malgrado tutto, fino alla morte, alla sua morte solitaria...<br/><br/>
Traverso i vetri chiusi della finestra si vedeva gi&#xE0; il bianco dell'alba che non pareva ancora luce, e Marco non aveva finito di scrivere, e piangeva sempre. Continu&#xF2; ad accumulare le pagine, triste, desolato, ed ogni volta che la brezza mattutina, gli dava un brivido, provava come il terrore della morte.<br/><br/><br/>
Quando, pi&#xF9; tardi, entr&#xF2; nella camera della sua mamma, la povera donna fu impaurita, tanto era pallido in viso, cogli occhi cerchiati e profondamente mesti.<br/><br/>
 Che cosa ti accade, Marco? Per carit&#xE0;! grid&#xF2; balzandogli incontro.<br/><br/>
Egli si lasci&#xF2; andare come morto sopra una sedia, e cedette ancora ad un impeto di pianto. Poi, facendosi forza, vergognoso di quell'atto di debolezza, si asciug&#xF2; gli occhi, cerc&#xF2; di rinfrancare la voce, e disse:<br/><br/>
 Non &#xE8; nulla, mamma; non ist&#xF2; male per ora; soltanto, sento una sensazione di freddo in mezzo alle scapole, ed ho un po' di tosse...<br/><br/>
La mamma si fece bianca bianca, ed un'espressione di inesprimibile angoscia le alter&#xF2; il volto. Aveva udite tante volte quelle parole!<br/><br/>
 Ma da quando hai la tosse? domand&#xF2; tutta tremante. Da quando ti &#xE8; venuto questo male?<br/><br/>
 Chi lo sa? &#xC8; il nostro male di famiglia; ne portiamo il germe nascendo... Ma questo non importa, soggiunse Marco sedendo accanto alla signora Bellazio, che a quel discorso era caduta sulla sedia in una profonda desolazione. Non importa ch'io viva qualche anno pi&#xF9; o meno. Quello che mi affligge &#xE8; di non averci pensato, avanti di contrarre un'impegno colla Maria... Io non ho diritto di prender moglie per trasmettere ai figli la disgrazia che ha colpiti tutti noi...<br/><br/>
E le disse la sua risoluzione, tornando a commuoversi.<br/><br/>
 Staremo fra noi, mamma. Mi assisterai tu come hai assistiti gli altri, ed almeno non avremo rimorsi...<br/><br/>
Le preghiere, le persuasioni della madre non valsero a nulla; era cos&#xEC; convinto di dover morire che si sentiva gi&#xE0; staccato da tutto; studiava in s&#xE8; i sintomi del male, e vedeva coll'immaginazione il quadro della sua fine.<br/><br/>
Tutto quello che la signora Bellazio pot&#xE8; ottenere fu che non prendesse una risoluzione prima d'aver parlato col medico.<br/><br/>
Lei non poteva credere che Marco fosse malato.<br/><br/>
 Sei sempre stato forte, andava ripetendo. &#xC8; la prima volta che dici d'aver la tosse. E poi, non rassomigli a nessuno de' tuoi fratelli, n&#xE8; al babbo, poveretto. Rassomigli a me che sono robusta. Ma che! Ma che! Tu non hai nulla...<br/><br/>
Il tempo incalzava. Si chiam&#xF2; il medico il giorno stesso; il dottor Andreoni, un vecchio che aveva assistiti tutti i figli ed il marito della signora Bellazio. Egli fece una lunga oscultazione, esamin&#xF2; il giovane minutamente, e si mostr&#xF2; soddisfatto del suo stato.<br/><br/>
 Non solo non ha la menoma lesione ai polmoni, disse, ma non ha nessuna disposizione ad averne. Ha un bel torace ampio, e l'apparecchio respiratorio non potrebbe essere meglio costituito. Stai di buon animo, figliolo. Potrai morire di qualsiasi male, perch&#xE8; tutti si muore, ma non morrai di tisi.<br/><br/>
La signora Bellazio piangeva di gioia a quelle parole. E Marco pure parve rassicurato. Soltanto disse che aveva ricevuto una scossa, che, qualunque ne fosse la causa, pel momento non si sentiva bene. E senza mandare quella lettera disperata che aveva scritta, volle ad ogni costo che si differissero le nozze per qualche tempo, finch&#xE8; egli non si sentisse completamente ristabilito in salute.<br/><br/>
La signora Bellazio and&#xF2; in persona a Gradate il giorno stesso per evitare che si facessero gli ultimi apparecchi; espose le circostanze che avevano inquietata pel momento la coscienza delicata di Marco, ed ottenne dalla signora Nardi, non solo una facile adesione, ma una vivissima approvazione per quella misura di prudenza, che mirava a non esporre sua figlia ad un matrimonio disgraziato. Le due vedove si separarono amichevolmente:<br/><br/>
 I ragazzi sono giovani, conclusero; quando Marco sar&#xE0; guarito, se la Maria sar&#xE0; ancora libera, si riuniranno.<br/><br/>
In casa Bellazio si riprese la solita vita. Da circa un anno, Marco aveva ottenuto il posto di direttore meccanico in una grande officina. Passati quei giorni di turbamento, ricominci&#xF2; ad uscire il mattino pe' suoi lavori, ed a passare la giornata fuori. Era taciturno, e questo faceva meraviglia perch&#xE8; aveva un carattere naturalmente sereno ed espansivo. Ma sua madre attribu&#xEC; quella malinconia all'allontanamento della sposa, alle speranze che aveva lasciate svanire, e non gliene parl&#xF2;. Alla fine di settembre madre e figlio andarono ad abitare il nuovo alloggio preparato per gli sposi; ma la sposa non c'era, e l'inaugurazione del quartierino elegante fu tutt'altro che festosa. La camera nuziale rimase chiusa, e Marco si fece mettere un letto nello studio, una stanzetta piccola dove stava rinchiuso tutte le ore che non erano reclamate dalle sue occupazioni fuori di casa, assorto in lunghe letture.<br/><br/>
Sua madre avrebbe preferito di passare la sera in compagnia, o di vederlo andar fuori e divertirsi; ma egli rispondeva sempre:<br/><br/>
 Questa sera non ho voglia di parlare; preferisco leggere un poco; sar&#xE0; per domani, mamma. Ma il domani di star allegro e di divertirsi non veniva mai.<br/><br/>
 Non ti senti bene? domandava spesso sua madre. Ma egli la rassicurava: era soltanto un po' stanco... E lei confidava che col carnevale tornerebbe allegro, e si riprenderebbero le relazioni colle signore Nardi.<br/><br/>
L'ottobre pass&#xF2; uggioso a quel modo. Neppure l'ora del piccolo pranzo di famiglia, che altre volte era tanto animata dalle ciarle di Marco, dalle sue dimostrazioni affettuose verso la mamma, dalle loro discussioni sulla musica, sull'esposizione di Brera, sulle mode, sulle nuove pubblicazioni, ora era silenziosa e triste. Marco mangiava poco e distrattamente, ed appena aveva finito, pigliava un giornale o un libro per aspettare il caff&#xE8;, poi se ne andava nella sua camera.<br/><br/>
Qualche volta la signora Bellazio lo pregava di accompagnarla a teatro. &#xAB;Al Manzoni c'era la compagnia Pietriboni che dava una nuova commedia di Ferrari. Al Dal Verme c'era l'opera semiseria con artisti buoni...&#xBB; Marco non si faceva pregare; ma rimaneva tutta la serata in fondo al palco, senza prestare la menoma attenzione allo spettacolo.<br/><br/>
In novembre il dottor Andreoni, che andava qualche volta a passare la sera colla signora Bellazio, le disse:<br/><br/>
 Che cos'ha Marco? Questa mane l'ho incontrato; era un po' abbattuto, e serio serio. Ha in mente ancora quella malinconia della tisi?<br/><br/>
 No, rispose la madre. Dice che non ci pensa pi&#xF9;; ma di certo ha cambiato carattere dopo che ha mandato a monte il matrimonio.<br/><br/>
 Cerchi di ravvicinarlo alla sposa. Dacch&#xE8; &#xE8; rassicurato sulla sua salute, non c'&#xE8; pi&#xF9; ragione che rinunci a' suoi disegni. L'amore della sposa, il cambiamento di vita, l'orgasmo delle nozze, gli faranno del bene. Non mi piace quella tristezza.<br/><br/>
La signora Bellazio ne parl&#xF2; al figlio:<br/><br/>
 Ora che sei persuaso di non essere ammalato, perch&#xE8; non vai a fare una visita alle signore Nardi che sono tornate in citt&#xE0;?<br/><br/>
 Non mi pare il caso, rispose Marco. Dacch&#xE8; abbiamo rotto il matrimonio...<br/><br/>
 Rimandato soltanto, a tempo indeterminato; e fra noi non c'&#xE8; stato nessun dissapore. Temevi per la tua salute, hai preso tempo a riflettere. Ora stai bene, la tua affezione &#xE8; sempre la stessa per la Maria, mi figuro. &#xC8; naturale che tu ritorni a lei.<br/><br/>
 &#xC8; ancora troppo presto, disse Marco. E poi, non si sa che impressione abbia fatto sulla Maria il mio distacco. Preferisco incontrarla in societ&#xE0;, vedere prima come si contiene, se si mostra risentita, se ha cambiato pensiero...<br/><br/>
Ma in societ&#xE0; Marco non ci andava. Diceva sempre che era stanco, che aveva da scrivere, e differiva di volta in volta. Si faceva sempre pi&#xF9; misantropo.<br/><br/>
Il dicembre fu molto rigido. Ci furono delle grandi nevicate che rendevano le contrade quasi impraticabili. Andando all'officina, dove per la fine dell'anno si dovevano fare delle riforme e degli ingrandimenti, Marco si prese un'infreddatura, che lo obblig&#xF2; a stare qualche giorno a letto. La signora Bellazio fece subito chiamare il medico, e quando questi entr&#xF2; in camera, Marco disse:<br/><br/>
 Ci siamo, dottore; ora comincia la tosse.<br/><br/>
 E domani finir&#xE0;, rispose il medico ridendo; poi, dopo averlo visitato, soggiunse:<br/><br/>
 Ti sei buscata una bronchite; leggera, ma che ti far&#xE0; stare a letto una settimana.<br/><br/>
Marco sorrise con aria incredula, e non rispose.<br/><br/>
Dopo cinque o sei giorni si alz&#xF2;, ma sempre pi&#xF9; triste. Il dottor Andreoni lo trov&#xF2; seduto in una poltrona colle mani pendenti, il capo chino, un'aria da vittima rassegnata, come se fosse stato infermo tutta la vita. Gli applic&#xF2; il termometro sotto l'ascella, lo esamin&#xF2;, poi disse:<br/><br/>
 Sei guarito; abbiti un po' di cura per alcuni giorni ancora, e non c'&#xE8; altro. Sta di buon animo.<br/><br/>
 S&#xEC;, s&#xEC;, sono guarito; ripet&#xE8; Marco col solito piglio incredulo.<br/><br/>
 Perch&#xE8; lo dici a quel modo? Cosa ti senti?<br/><br/>
 Nulla mi sento. Sto benissimo. Fra sei mesi star&#xF2; anche meglio. Non vede come ingrasso? E mostr&#xF2; le sue mani, che infatti, da qualche tempo, erano smagrite, como tutta la sua persona.<br/><br/>
 Sfido! Se non mangi...<br/><br/>
 Si mangia a seconda dell'appetito che si ha, e si ha appetito a seconda della salute.<br/><br/>
 Ma la salute, mio caro, dipende anche molto dalle disposizioni d'animo in cui viviamo. Tu, da un pezzo in qua, ti dai alla vita solitaria, alla malinconia. Se credi che questo regime ti giovi...<br/><br/>
 Caro dottore; io non sono pi&#xF9; pauroso d'un altro. La morte non mi spaventa; ma ammetter&#xE0; che la prospettiva di finire come i miei poveri fratelli, di lasciar qui la mamma sola, dopo averle straziato il cuore con una lunga malattia, non &#xE8; fatta per mettermi di buon umore.<br/><br/>
 Ma dove la vedi questa prospettiva? domand&#xF2; il medico; t'assicuro che sei forte, che stai benissimo.<br/><br/>
Marco mostr&#xF2; parecchi trattati di medicina che aveva sulla scrivania, e che da qualche tempo erano diventati i suoi libri prediletti, e disse:<br/><br/>
 Questi sono pi&#xF9; sinceri di lei, dottore; mi dicono la verit&#xE0; che lei vorrebbe nascondermi, e mi fanno bene, perch&#xE8; mi preparano all'avvenire che mi aspetta.<br/><br/>
Il dottore si trattenne a lungo a discorrere con lui; gli espose minutamente il suo stato di salute, la sua costituzione, quali gli risultavano dalle ripetute visite, precisamente come avrebbe fatto con un collega chiamato in consulto. Ma Marco gli rispondeva colla solita ragione del male ereditario. Quell'idea gli si era fitta in mente con una forza spaventosa, e gl'impediva di apprezzare qualsiasi argomento in contrario.<br/><br/>
I giorni passarono, venne il gennaio, cominciarono le feste del carnevale, e Marco continuava a stare in casa come un convalescente. Quando gli dicevano di uscire rispondeva che faceva freddo, che il tempo era umido, e rimaneva per lunghe ore immobile nella poltrona, e guardava fuori dalla finestra con certi occhi da moribondo che saluta la luce, che faceva veramente piet&#xE0;.<br/><br/>
Il medico cominci&#xF2; a mettersi in pensiero seriamente.<br/><br/>
 Se vai di questo passo, ti ammalerai davvero, gli diceva.<br/><br/>
Ma tutto era inutile, e Marco dimagrava visibilmente.<br/><br/>
Sul finir di gennaio il dottor Andreoni prese a parte la signora Bellazio e le disse:<br/><br/>
 Mia cara signora, bisogna assolutamente che quel ragazzo cambi modo di vivere, se non vuole ammalarsi. Sono quattro mesi che si sta crucciando con un'idea penosa; &#xE8; dimagrato, e quella malinconia potrebbe procurargli il male che teme.<br/><br/>
 Ma cosa posso fare? domandava la povera donna piangendo; ho tentato ogni mezzo, gli ho proposto di viaggiare, ho invitati i suoi amici, l'ho obbligato ad accompagnarmi fuori; ma, con chicchessia e dovunque, la sua tristezza non lo abbandona mai. Cosa posso fare, mio Dio?<br/><br/>
 Cerchi di persuaderlo che non ha nessun male, che non ha disposizione alla tisi; non c'&#xE8; altro. Infatti non ci ha disposizione, glielo assicuro io in coscienza.<br/><br/><br/>
Dopo un lungo colloquio col medico, che pass&#xF2; una parte della serata con lei, la signora Bellazio entr&#xF2; da Marco, pallida ed abbattuta, cogli occhi ancora rossi, ed un gran peso sul cuore. Era una scena desolante. Avere in s&#xE8; la certezza che il suo ultimo figlio era sano, che avrebbe potuto vivere, e vederlo spegnersi volontariamente per un pensiero ostinato, vederlo andare incontro alla morte straziante de' suoi poveri fratelli, era una tortura, per quella madre gi&#xE0; tanto sventurata.<br/><br/>
Eppure in quel momento era evidente che un'altra agitazione la turbava. Lottava con s&#xE8; stessa. Sentiva d'avere un dovere da compiere, e non ne aveva la forza.<br/><br/>
Un momento s'accost&#xF2; al figlio, e susurr&#xF2;: &#xAB;Senti, Marco;&#xBB; poi le manc&#xF2; il coraggio di proseguire; una timidezza invincibile le strozzava le parole in gola. Quello che doveva dire era troppo difficile.<br/><br/>
Sull'imbrunire, rinfrancata dalla penombra che la avvolgeva come in un velo, cominci&#xF2;:<br/><br/>
 Senti, Marco; debbo dirti una cosa...<br/><br/>
Ma quand'egli le alz&#xF2; in viso i suoi occhioni indifferenti con un'aspettazione senza interessamento, si intimid&#xEC; un'altra volta, e soggiunse fremendo:<br/><br/>
 No; non posso. Vi sono delle confessioni difficili; troppo difficili, per una povera donna.<br/><br/>
And&#xF2; fin sull'uscio per ritirarsi nella sua camera, poi torn&#xF2; indietro, nervosa, eccitata, ed esclam&#xF2;:<br/><br/>
 E tuttavia non posso lasciarti passar la notte cos&#xEC;. Da' retta, tu non sei malato, non puoi esserlo; capisci che non puoi esserlo; capisci che non puoi? Che sono io che te lo dico?<br/><br/>
 Tu ne sai di molto, rispose Marco, col suo sorriso rassegnato. Lo dici oggi perch&#xE8; l'avrai udito dal medico. Ma se non &#xE8; oggi sar&#xE0; domani. Quando si &#xE8; di quel ceppo....<br/><br/>
 Ma se  non sei  di quel ceppo! grid&#xF2; la povera donna, nascondendosi il volto fra le mani e scoppiando in singhiozzi.<br/><br/>
 Mamma!... esclam&#xF2; Marco balzando in piedi.<br/><br/>
Ma la vide in una convulsione di pianto, avvilita, vergognosa, e non os&#xF2; dir altro.<br/><br/>
Ella rimase un momento, forse aspettando una interrogazione conciliante sulla colpa che confessava, poi usc&#xEC; sempre piangendo e senza scoprirsi il volto.<br/><br/><br/>
Marco non ebbe il coraggio di trattenerla. Provava un'ignota sensazione di vergogna come se il colpevole fosse stato lui. Ad un tratto si sent&#xEC; travolto in tutt'altro ordine di sentimenti e d'idee. Il germe del male di famiglia non c'era; non pot&#xE8; pensarci pi&#xF9;. Ma sent&#xEC; un'onta pesargli addosso, come un nemico da combattere, e tutto il suo sangue si mise a ribollirgli nelle vene. Non era debole, non era malato, ed aveva un avvenire dinanzi a s&#xE8;. Sent&#xEC; di dover agire, ed il primo pensiero che gli si affacci&#xF2; alla mente fu per sua madre.<br/><br/>
L'aveva vista piangere di vergogna, e ne sentiva una grande piet&#xE0;. Avrebbe voluto andare ad abbracciarla, a dirle che comprendeva quanta abnegazione doveva esserle costata la rivelazione di quel segreto; che quell'atto di lealt&#xE0; espiava molto; che l'amava sempre, che voleva perdonarle. Pensava delle scuse per lei; la sua giovent&#xF9;, l'infermit&#xE0; del marito, forse un matrimonio contratto senza amore; ma al momento d'avviarsi gli manc&#xF2; il coraggio.<br/><br/>
Dacch&#xE8; era al mondo, era avvezzo a trattarla con tanto rispetto, che gli sarebbe sembrato d'insultarla facendo allusione a quanto lei aveva confessato. Era un argomento di cui non era possibile parlare fra loro. Non avrebbe osato neppure di rivederla per qualche tempo; sarebbe bastato che i loro occhi si fossero incontrati, per confonderli e farli arrossire tutti e due.<br/><br/>
Si diede a pensare seriamente che cosa potrebbe fare.<br/><br/>
Dopo quella rivelazione le cose erano mutate per lui. Il patrimonio del signor Bellazio non gli apparteneva. Egli poteva, per salvare l'onore di sua madre, portarne il nome, ma non voleva appropriarsene il denaro. Quando aveva domandata la mano della Maria era quasi ricco; ora possedeva soltanto il suo impiego e poche migliaia di lire guadagnate nella sua brevissima carriera da ingegnere, e che aveva gi&#xE0; spese in parte per addobbare la sua nuova casa.<br/><br/>
 Se mi ama davvero, questo non dovrebbe cambiare le sue risoluzioni, pens&#xF2;. E stabil&#xEC; di andare dalle signore Nardi la mattina seguente.<br/><br/>
Quanto a sua madre, non si sentiva la forza di rivederla pel momento. Scrisse un biglietto:<br/><br/>
    &#xAB;Mamma cara,<br/><br/>
&#xAB;Perdonami se vado via per alcuni giorni senza salutarti; e consolati nel tuo cuore amoroso, pensando che sono guarito dalle ubbie che mi tormentavano,<br/><br/>
&#xAB;Vado dalle signore Nardi. Le mie circostanze sono un po' mutate. Non so se la sposa che avevo scelta quando mi credevo ricco s'accontenter&#xE0; ora d'un povero giovane senza patrimonio.<br/><br/>
&#xAB;Perch&#xE8; sai che non ne ho, non posso averne. L'usufrutto appartiene a te, e la propriet&#xE0; della sostanza Bellazio spetta ai figli della mia povera sorella.<br/><br/>
&#xAB;Ho fede nell'affezione e nella generosit&#xE0; della Maria, e credo che il matrimonio si far&#xE0; egualmente e presto. In tal caso accompagner&#xF2; quelle signore a Gradate, perch&#xE8; desidero di maritarmi quietamente in campagna, e poi ander&#xF2; a fare un breve viaggio per aspettare il giorno delle nozze. Allora ci rivedremo, mia cara mamma, e vivremo sempre uniti, nel nostro bel quartierino, che la tua bont&#xE0; ci ha preparato, e dove la camera nuziale non sar&#xE0; pi&#xF9; chiusa. Parleremo dell'avvenire che ci aspetta, soltanto dell'avvenire; e saremo tutti felici. Tu pure sarai felice, mamma cara e venerata sempre.<br/><br/>
                    &#xAB; Il tuo  MARCO.&#xBB;<br/><br/><br/>
Quando la mattina volle consegnare la lettera alla cameriera, da rimettere a sua madre appena si fosse svegliata, gli fu risposto che la signora aveva dovuto uscire di buon'ora, ed aveva lasciato nella sua camera un'imbasciata per lui.<br/><br/>
Marco entr&#xF2; subito nella camera di sua madre, e trov&#xF2; infatti un biglietto sulla scrivania diretto a lui.<br/><br/>
 &#xAB;Non posso assistere alle tue nozze, scriveva la povera donna, n&#xE8; vivere, come avevo sognato, presso di te. Non si pu&#xF2; illudersi che il male non si espii presto o tardi; e questa &#xE8; la mia espiazione. Vado a Nervi presso i bambini della povera Elena, e se il loro babbo mi vorr&#xE0;, rimarr&#xF2; con loro. Posso sperare almeno che tu mi scriva?&#xBB;<br/><br/>
L'umilt&#xE0; di quella lettera fece male al cuore buono di Marco. Ma egli non pot&#xE8; a meno di approvare quella separazione.<br/><br/>
Erano appena le nove, e sarebbe stato impossibile andare a quell'ora in casa Nardi. Impieg&#xF2; il tempo che gli rimaneva da aspettare, a scrivere una lettera a sua madre, invece di quella che aveva preparata. Le notific&#xF2; la sua risoluzione di rinunciare al patrimonio Bellazio, ed aggiunse dei rimpianti per la sua lontananza e delle espressioni affettuose, molto al disotto per&#xF2; della tenerezza vivissima che provava in quel momento per lei. Temeva che qualsiasi manifestazione insolita potesse parere un'allusione alla confessione ricevuta, e si trattenne per non dir troppo.<br/><br/>
Dalle signore Nardi, Marco trov&#xF2; facilmente il modo di spiegare come si fossero dissipati i dubbi che lo tormentavano circa la sua salute. L'assicurazione ripetuta del medico dopo un'osservazione di quattro mesi, era pi&#xF9; che sufficiente a persuadere chiunque della sua buona costituzione. Ma fu imbarazzato per addurre una ragione soddisfacente del suo improvviso cambiamento di stato. Non c'era tempo da pensarci su, e dovette appigliarsi al solito pretesto delle speculazioni mal riescite. Gli era rimasto soltanto un piccolo capitale, che aveva sacrificato per fare una rendita vitalizia a sua madre, affinch&#xE8; potesse godere le agiatezze alle quali era avvezza....<br/><br/>
Se si fosse trattato di persone pi&#xF9; cupide ed esperte di affari, sarebbero forse nate discussioni sulla legalit&#xE0; della cosa. Ma la Maria era innamorata, e non badava ad altro; e la madre, vedova anch'essa, approv&#xF2; di buon grado quello che un figlio devoto aveva fatto per un'altra madre vedova. Del resto gli sposi, tra tutti e due, potevano mettere insieme circa dieci mila lire all'anno; Marco era avviato in una buona carriera e la sua condizione prometteva di migliorare sempre; era ancora un discreto partito. Quelle ragioni d'interesse spiegarono anche l'allontanamento improvviso della signora Bellazio. Certo fra lei ed il figlio c'era stata qualche discussione che, per quanto accomodata, lasciava un lieve screzio, e li faceva desiderare di non far casa comune.<br/><br/>
Le nozze, il viaggio, quelle prime sorprese della felicit&#xE0;, assorbirono talmente Marco, che non ebbe testa di pensare a nulla. Mand&#xF2; due telegrammi a Nervi, nei quali non faceva che dare nuove ottime di s&#xE8; e della sposa, e sfogare la sua gioia. Fu soltanto al ritorno, coll'animo pi&#xF9; tranquillo, che cominci&#xF2; ad avvedersi d'un grande riserbo nelle lettere di sua madre.<br/><br/>
Erano scarse e brevi; parlavano pochissimo di lei, e pi&#xF9; dei bambini, che crescevano sempre bellini e gracili. Marco aveva risentita tanta riconoscenza per l'abnegazione, con cui quella povera donna, ch'egli avrebbe onorata sempre come una santa, s'era avvilita con una confessione tanto penosa, pur di rassicurarlo sulla sua salute, che non capiva come mai ella non gli tenesse conto di tanta gratitudine e di tanta indulgenza. Dal canto suo la madre, in quella prima lettera di Marco, dove anche le parole di perdono e d'amore erano tenute nei limiti del linguaggio abituale, per timore d'offenderla con un'allusione al suo errore, aveva trovata una freddezza, che non la faceva pentire di certo della sua confessione eroica, ma gliela faceva considerare mal compensata.<br/><br/>
Ella si andava ripetendo la vecchia storia di Cristo e della Maddalena che ha incoraggiati tanti errori, e imbaldanziti tanti colpevoli, e pensava che Marco era stato crudelmente severo verso di lei, che gli aveva consacrata tutta la vita. Quel rifiuto del patrimonio non l'aveva preveduto, e la crucci&#xF2; profondamente. Avvezza ad una vita molto agiata, le pareva che Marco dovesse patire delle privazioni. E d'altra parte, a che titolo poteva insistere perch&#xE8; accettasse quel danaro? Non os&#xF2; parlarne; non os&#xF2; neppure mandare il dono di nozze che aveva preparato per la sposa; tutti i suoi gioielli nuziali rilegati a nuovo. Era ancora una ricchezza di casa Bellazio; la respingerebbero di certo, e lei fremeva al solo pensiero di quell'affronto.<br/><br/>
Dal canto suo Marco diceva:<br/><br/>
 Povera donna. Nell'impeto dell'affetto materno la sua coscienza le ha strappato quella confessione: ma ora rimpiange l'aureola d'onest&#xE0; che ha dovuto sacrificarmi, e nel suo orgoglio offeso non mi perdona d'averla involontariamente obbligata ad un'umiliazione.<br/><br/>
Finirono per credere ciascuno ad un risentimento che in realt&#xE0; non esisteva nell'altro. Cio&#xE8;, esisteva, s&#xEC;, nell'animo di Marco, un immenso rammarico per quella colpa della madre. Come mai aveva offuscata la sua bella riputazione di donna onesta? E chi era quell'uomo? Ci pensava con fastidio, e non avrebbe voluto conoscerlo. Non gli perdonava d'aver avvilita sua madre. E quel povero marito malato, debole, condannato ad una morte immatura, e, per colmo di sventura, tradito, prendeva nel suo cuore generoso il posto del padre che disprezzava. Di tutto questo si era proposto di non lasciar trasparire nulla alla sua povera mamma, e di perdonare, di perdonar tutto, di gettare un velo sul passato, ricordandosi soltanto la sua lunga vita di solitudine e di dolore e di devozione materna.<br/><br/>
Ma la freddezza di lei inaspr&#xEC; il suo giudizio, ed egli fin&#xEC; per pensare:<br/><br/>
 Infine, se si allontana da me, se non vuol vivere colla mia sposa onesta, vuol dire che sa di non meritarlo, o che non mi ama quanto io credevo.<br/><br/>
E rivolse tutto il suo affetto alla propria famiglia, la quale and&#xF2; d'anno in anno aumentando d'un piccolo essere, che reclamava un grandissimo posto nel suo cuore e ne' suoi pensieri.<br/><br/>
Quando i bambini furono quattro, e la Maria, un po' stanca, sent&#xEC; il bisogno d'un aiuto, Marco non os&#xF2; pregare sua madre di venire a vivere in casa sua. S'era allontanata di sua volont&#xE0;, non gli aveva fatto neppure una visita in sei anni; non conosceva nessuno de' suoi figli; non lo amava pi&#xF9;. Egli diceva fra s&#xE8;:<br/><br/>
 Accade alle volte che una donna onesta, trascinata in fallo da un momento di passione, prenda in uggia il figlio che le ricorda quell'ora vergognosa della sua vita. Io poi, che fatalmente dovetti saper tutto....<br/><br/>
Fu la madre di sua moglie che and&#xF2; a vivere con loro per assistere la Maria nelle sue cure materne.<br/><br/>
Marco prov&#xF2; un momento d'imbarazzo quando dovette annunciare alla signora Bellazio quella novit&#xE0;. Due volte cominci&#xF2; una lettera su quell'argomento, ma non gli riesc&#xEC; di concluder nulla. Fin&#xEC; per dire la cosa semplicemente, come una circostanza secondaria in una lettera delle solite, senza mostrare di darci maggior importanza.<br/><br/>
&#xAB;Mia suocera, che in causa dei bambini &#xE8; venuta a vivere in famiglia con noi, m'incarica di unire i suoi saluti affettuosi ai nostri....&#xBB;<br/><br/>
La risposta, sebbene molto ritardata, era piena di malinconia. La mamma ritrovava tutta la sua tenerezza. &#xAB;Si struggeva di vedere Marco. Sapeva che la vita attiva lo aveva fortificato, che era anzi sulla via d'ingrassare. Il medico glie lo aveva scritto. Le era riserbata quella gioia dopo tanti dolori, di sapere che suo figlio vivrebbe lungamente, sano, con una famiglia rigogliosa. Oh quanto desiderava di vederla quella famiglia, quanto!&#xBB;<br/><br/>
Marco, nel segreto del suo studio, pianse su quella lettera della madre. &#xAB;Ella si teneva in corrispondenza col medico per essere informata della sua salute, povera donna. Egli l'aveva accusata a torto di non amarlo. Non era che il sentimento della sua umiliazione che la teneva lontana.&#xBB;<br/><br/><br/>
Marco non aveva mai avuto bisogno di cure mediche in quei sei anni. Aveva un florido appetito, digeriva senza avvedersene, dormiva bene, resisteva alla fatica; il suo umore era sereno ed uguale, i suoi nervi tranquilli. La Maria, nei lievi incomodi delle sue crisi materne, aveva desiderato d'essere assistita dal suo medico di famiglia, che pi&#xF9; tardi aveva curati anche i bambini nelle loro piccole malattie.<br/><br/>
Il vecchio medico Andreoni era stato lasciato da parte. Marco lo aveva incontrato qualche volta qua e l&#xE0;, ma aveva appena scambiate poche parole, e l'aveva lasciato senza invitarlo a visitare sua moglie. Gli rimaneva un resto d'imbarazzo per la scena della sua tisi supposta; non sapeva in che termini la signora Bellazio gli avesse spiegata la guarigione di quell'idea fissa. Temeva che sapesse tutto, perch&#xE8; godeva da anni la confidenza della famiglia. Ed il dottore era tanto vecchio, e d'un'onest&#xE0; cos&#xEC; esemplare e riconosciuta, che Marco si trovava male dinanzi a lui, pensando che forse giudicava severamente sua madre.<br/><br/>
Ma, al ricevere da lei quella lettera affettuosa, prov&#xF2; un gran desiderio di rivedere il vecchio amico della sua famiglia. Dacch&#xE8; sua madre gli scriveva, e riceveva da lui le informazioni sulla salute del figlio, era certo ch'egli la teneva sempre nella stessa considerazione, e non sapeva nulla.<br/><br/>
Non os&#xF2; andarlo a trovare dopo tanto tempo, ma frequent&#xF2; il circolo politico dove l'aveva incontrato qualche volta, sperando in una combinazione fortunata. Sgraziatamente la combinazione non capit&#xF2;, e, domandando ad un conoscente, seppe che il dottor Andreoni era ammalato.<br/><br/>
Allora non esit&#xF2; pi&#xF9;, ed and&#xF2; a vederlo. Non era una malattia grave; era un accesso di podagra che impediva al vecchio quasi ottuagenario di uscire di casa. La vista di Marco gli fece un piacere vivissimo. Gli strinse le mani, tanto commosso, che alla prima non pot&#xE8; parlare; poi gli disse:<br/><br/>
 Dammi un buon bacio, figliolo; e raccontami come stai e cosa fai.<br/><br/>
Marco lo inform&#xF2; della sua situazione, della sua famiglia, di tutto.<br/><br/>
 Cinque bambini! esclam&#xF2; il vecchio. Daranno molto da fare alla tua sposa.<br/><br/>
 C'&#xE8; la sua mamma che l'aiuta, disse Marco un po' imbarazzato.<br/><br/>
 Ma non vive con voialtri, osserv&#xF2; il vecchio,<br/><br/>
 S&#xEC;, da qualche mese facciamo casa comune; appunto per i bambini....<br/><br/>
 Ah! Era il posto della tua povera mamma, quello! sospir&#xF2; il medico.<br/><br/>
 Ma quegli altri due laggi&#xF9; che sono orfani, hanno tanto bisogno di lei, s'affrett&#xF2; a rispondere Marco.<br/><br/>
 &#xC8; vero, &#xE8; vero, soggiunse il medico. E la tua salute come va? Ci hai pi&#xF9; pensato alla tisi?<br/><br/>
 Che! Non ci ho disposizione; disse Marco. Ora ingrasso davvero. E poi ho fatte le mie prove. Capir&#xE0; che la direzione d'un'officina cos&#xEC; vasta non mi lascia molto riposo. Alle volte mi tocca di salire venti, trenta chilometri al giorno, in montagna, per vedere dei materiali; non posso badare n&#xE8; al sole n&#xE8; all'umidit&#xE0;; eppure non ho mai avuto una tosse. Sono refrattario.<br/><br/>
 E non hai paura che quel male si sviluppi?<br/><br/>
 Che! &#xC8; stata un'impressione giovanile. Ero appunto nell'et&#xE0; in cui sono morti tutti i miei. Ma ora l'ho passata quell'et&#xE0;, e di parecchi anni, purtroppo.<br/><br/>
 Quanti anni hai?<br/><br/>
 M'avvio verso i trentatr&#xE8;,<br/><br/>
 Dunque ora sei sicuro. Ed il medico continu&#xF2; a parlargli di quell'argomento. Gli narr&#xF2; molti casi, di famiglie colpite da una malattia ereditaria, nelle quali poi il contagio s'era arrestato per non ripetersi pi&#xF9; per molte e molte generazioni. Del resto Marco non ci pensava pi&#xF9; da un pezzo, ed anche indipendentemente dalla ragione suprema che gli aveva data sua madre, non capiva come mai avesse potuto lasciarsi impressionare a quel modo.<br/><br/>
Quando si alz&#xF2; per congedarsi, il vecchio gli disse:<br/><br/>
 Non permetterai che, quando potr&#xF2; uscire, io venga a conoscere la tua signora?<br/><br/>
Marco accolse quella domanda con gioia; provava un vero sollievo a quel ravvicinamento. Infatti, circa due settimane dopo, il dottor Andreoni and&#xF2; in casa Bellazio, si fece subito amico colla Maria e volle vedere tutti i bambini che trov&#xF2; belli e floridi. Pi&#xF9; li esaminava e pi&#xF9; si metteva di buon umore.<br/><br/>
 Che toraci! esclamava, e che organi vocali! Questo deve rassicurarti sullo stato dei loro polmoni.<br/><br/>
Marco sorrideva di compiacenza. Aveva infatti la calma serena d'un uomo felice.<br/><br/>
 Se li vedesse tua madre! disse il medico. Una nube pass&#xF2; sulla fronte di Marco. Forse quella stessa salute di lui e dei figli, non farebbe che richiamarle il ricordo vergognoso della loro origine.<br/><br/>
Intanto le nuove di Nervi erano consolanti a proposito dei nipotini di Marco. L'aria marina aveva rifrancata la loro costituzione debole. La ginnastica, un buon regime igienico, avevano contribuito a risanarli.<br/><br/>
Tutti e due avevano scelta la carriera militare, e si disponevano ad entrare in un collegio d&#xEC; marina.<br/><br/><br/>
Una mattina Marco ricevette un biglietto dal dottor Andreoni che lo pregava di recarsi da lui, e vi corse subito.<br/><br/>
 Non sono venuto io da te perch&#xE8; avevo bisogno di parlarti da solo, disse il vecchio appena lo vide entrare. Aveva un'aria assai grave, e Marco si impauri.<br/><br/>
 La mamma &#xE8; ammalata? domand&#xF2; ansiosamente.<br/><br/>
 No, figliolo. Tua madre &#xE8; sana e forte, ed &#xE8; lei che ha trasfuso in te quell'onda di sangue puro che ti ha salvato.<br/><br/>
Marco chin&#xF2; il capo, e non disse nulla.<br/><br/>
 Sicuro, ripigli&#xF2; il medico. Lei, lei sola, capisci?<br/><br/>
L'imbarazzo di Marco cresceva. Cosa voleva dire quell'allusione? Alz&#xF2; gli occhi imbarazzato, un po' severo, come per far comprendere al suo vecchio amico che quel discorso era indiscreto. Ma il dottore continu&#xF2;:<br/><br/>
 Al suo sangue robusto devi la tua salute fisica; ed al suo cuore generoso ed eroico, devi la tua salute morale.<br/><br/>
Tacque un minuto, guardando il giovine onestamente negli occhi, poi vedendolo turbato e commosso soggiunse:<br/><br/>
 Ti ha ingannato! &#xC8; sempre stata la pi&#xF9; onesta delle mogli, adorava il suo povero marito, ed adora te, perch&#xE8; sei tutto quanto le &#xE8; rimasto di lui.<br/><br/>
Marco si alz&#xF2; con impeto, tutto pallido e tremante come per correre ad abbracciare sua madre. Poi si gett&#xF2; al collo del vecchio, e rompendo in un pianto convulso esclam&#xF2;:<br/><br/>
 Oh, dottore! Mi dica che &#xE8; vero!<br/><br/>
 L'ha immaginato lei, nella sua disperazione quell'inganno pietoso. Me lo disse pi&#xF9; tardi, ed io non potei che approvarlo, dacch&#xE8; ti aveva guarito dall'idea fissa che ti perseguitava; ma non sapevo che dovesse costarle tanto dolore, n&#xE8; durar tanto. Speravo che tu la richiamassi, e che avreste continuato a vivere insieme fino al giorno in cui, vedendoti rassicurato, ella potesse giustificarsi con questa lettera.<br/><br/>
E gli porse una lettera suggellata. Marco l'aperse, e, traverso le lagrime che gli velavano gli occhi, lesse:<br/><br/>
&#xAB;Figlio mio, legittimo e caro:<br/><br/>
&#xAB;Il medico mi dice che, se non riesco a rassicurarti sulla tua salute, la tua vita e la tua ragione sono in pericolo.<br/><br/>
&#xAB;Finora non vissi che per te, ti sacrificai la mia giovent&#xF9;; ora ti sacrifico assai pi&#xF9;: l'orgoglio d'essere stimata da te. Affronto il tuo disprezzo per salvarti; mi accuso d'una colpa che non ha commessa; ma quando sar&#xF2; morta, il dottore, o chi ne ricever&#xE0; l'incarico da lui, ti consegner&#xE0; questo foglio. Ed allora saprai che oggi ho mentito per salvarti, ma che non ho mai mancato a' miei doveri di moglie; e rispetterai ancora la mia memoria.&#xBB;<br/><br/>
Quella lettera portava la data di circa otto anni prima; il giorno indimenticabile di quella rivelazione.<br/><br/>
Il povero giovane si disper&#xF2;, pianse come se avesse ricevuto un annunzio di sventura. Non poteva perdonare a s&#xE8; stesso di avere creduto quell'enormit&#xE0;, d'aver lasciato sua madre sotto il peso di quell'accusa. Diceva al vecchio parole crudeli perch&#xE8; aveva permesso quel sacrificio inumano, poi lo baciava, e lo bagnava di lagrime, e lo benediva per averglielo rivelato.<br/><br/><br/>
La mattina del giorno seguente, dopo la colazione, la signora Bellazio madre stava nella stanza da pranzo di suo genero a Nervi, preparando il corredo dei giovani marinai, tutta intenta a numerare le camicie, le calze, le pezzuole. Ma era triste. Quei fanciulli, che aveva cresciuti con tanta cura, se ne andavano; il padre voleva stabilirsi alla Spezia per essere vicino a loro. E lei doveva di nuovo cambiar paese, trovarsi un'altra volta fra gente ignota, lontana da tutti quelli che amava. Suo genero, del resto, aveva poco pi&#xF9; di quarant'anni. Era amantissimo dei grandi viaggi; era lui che aveva insinuato ai figli l'idea di scegliere quella carriera. Alla prima partenza, di certo egli si sarebbe imbarcato per seguirli; e lei sarebbe rimasta sola, ora che cominciava a sentirsi vecchia,<br/><br/>
 Arrivano dei signori, nonna, disse il pi&#xF9; giovane dei suoi nipoti, entrando tutto eccitato; sono scesi or ora al cancello del cortile.<br/><br/>
La signora Bellazio si scosse di dosso qualche filo bianco, che le era rimasto dal riavviare la biancheria, e s'avvi&#xF2; verso l'uscio per andare nel salotto.<br/><br/>
Ma, prima che ci arrivasse, vide entrare il vecchio medico, che le aperse le braccia, e le disse:<br/><br/>
 Sono qui tutti, e sanno ogni cosa. L'ho detto; non ne potevo pi&#xF9;; ora che lei rimaneva sola...<br/><br/>
E Marco si precipit&#xF2; al collo di sua madre, singhiozzando come un bambino; e dopo un primo sfogo le mise intorno tutti i suoi figli, e sua moglie, dicendo:<br/><br/>
 Oh, mamma cara! mamma santa!<br/><br/>
La Maria s'era inginocchiata presso la suocera e le baciava le mani, mentre i bambini, a cui avevano detto di abbracciare la nonna, esclamavano giubilanti:<br/><br/>
 Un'altra nonna! un'altra nonna!<br/><br/><br/>
VITE SQUALLIDE.<br/><br/><br/>
Erano due vecchie zitelle, e vivevano sole. La signora Rosa, tutta piccina, tutta giallina per una malattia epatica, portava una cuffietta bianca con alcune cocche di nastro turchino. La trina ed il tulle erano di cotone, rilavati ed insaldati finch&#xE8; ci potevano reggere; ed il nastro aveva conservata appena una pallida tinta del turchino primitivo. Nessuno, neppure tra i pi&#xF9; vecchi conoscenti, si ricordava d'aver mai visto la signora Rosa senza la cuffia; il fatto era che quella cuffia l'aveva adottata prima di compir i quindici anni, quando aveva sofferto per la prima volta un'itterizia acutissima che non era poi mai guarita del tutto, e l'aveva accompagnata fedelmente per tutta la sua povera vita. La signora Caterina invece era forte e robusta, alta come un granatiere; ed anche i suoi modi bruschi e la sua intelligenza rudimentale, sarebbero stati pi&#xF9; adatti ad un soldato che ad una signora. Signora, tanto per dire; ed equivale a donna del ceto civile; ma quelle due sorelle erano poverissime. Possedevano di patrimonio comune ed indiviso, seimila lire, le quali, collocate presso un banchiere amico e lontano parente, fruttavano una somma netta di trecento lire all'anno.<br/><br/>
Fino a pochi anni prima che io le conoscessi molto davvicino, le due zitellone avevano avuto la madre completamente cieca. A quell'epoca un cugino parroco, cedeva alla vecchia parente un quartierino, annesso alla sua parrocchia di S. Giovanni; quattro camere ed un giardinetto. Lo cedeva gratuitamente, a condizione che le tre donne tenessero in ordine la biancheria della chiesa ed i paramenti.<br/><br/>
Con quanta coscienza adempivano a quell'impegno! La domenica e tutte le feste comandate mettevano da parte i lavori dai quali cavavano da vivere, e, dalla mattina alla sera, s'affrettavano ad intrecciare alte trine a maglie complicate, per le tovaglie dell'altare. La signora Rosa, che sapeva lavorar di fino, ricamava a punto buono l'animetta per coprire il calice, il corporale, le cotte; orlava finamente i camici, gli amitti, ed i purificatori. Non c'era sagrestia pi&#xF9; ben tenuta di quella di S. Giovanni.<br/><br/>
La signora Caterina aveva la passione dei fiori; una passione muta, senza espansioni, e modestissima. Non ricercava piante esotiche o fiori di specie rara; curava devotamente i suoi geran&#xEE;, i suoi oleandri, le limonarie, le aspedistre, ed era felice di moltiplicarli, di coprirne tutto il parapetto e tutte le aiuole del piccolo giardino. Era la sua unica distrazione, il suo solo piacere.<br/><br/><br/>
Le trecento lire di rendita delle tre donne non bastavano al loro vitto, per quanto modesto. Ed esse lavoravano per un negozio. Lavoravano assiduamente, un lavoro monotono e mal compensato, e ci mettevano uno zelo da artista. La signora Rosa cuciva biancherie finissime, faceva trafori che parevano trine, rammendi che non lasciavano pi&#xF9; trovare la traccia della laceratura. La signora Caterina non lavorava che a punto di calza; ma in quello era maestra. Le venivano dal negozio delle calze colorate a disegni strani, delle uose dello spessore di due centimetri, giubbini e mutande modellati come maglie da teatro, coperte da letto d'un lavoro complicatissimo.<br/><br/>
Lei prendeva quei modelli con mal garbo, dichiarava che erano sciocchezze, che un bel punto semplice valeva sempre meglio, che, del resto, lei non era capace d'imitare quelle corbellerie; che, neppure sapendo, l'avrebbe fatto, perch&#xE8; non metteva conto; erano idee da gente leggera; preferiva perdere la pratica del negozio che sottomettersi a fare quelle stranezze....<br/><br/>
Intanto guardava, esaminava ben bene il modello co' suoi occhi loschi, preparava i ferri in misura, la lana, infilava i punti, e, dopo qualche tentativo pi&#xF9; o meno felice, riesciva sempre a copiare la nuova maglia.<br/><br/>
Allora cominciava a sorridere colla sua povera bocca storta, un sorriso muto e gongolante di legittimo orgoglio. E si metteva a quel nuovo lavoro con ardore, immaginava tutte le applicazioni che gli si potevano dare, se ne innamorava, disprezzava tutti i punti dell'anno precedente; poi, quando il nuovo cominciava a passar di moda, si ribellava, protestava, s'aggrappava a quell'ultimo capriccio, finch&#xE8; non ne veniva un altro ad innamorarla daccapo. Erano i suoi soli amori, da vent'anni in poi, ed erano sempre amori degli altri, che le venivano imposti.<br/><br/>
Una volta sola nella sua vita aveva avuto un amore suo, un amore d'elezione. Era come un romanzo la storia della signora Caterina; lei non ne parlava mai, ma la signora Rosa si compiaceva di raccontarla sommessamente, guardando sua sorella con un'ammirazione retrospettiva, che nessuno poteva pi&#xF9; condividere.<br/><br/><br/>
Da giovinetta, la signora Caterina era bellissima di volto come di persona; allora c'era ancora suo padre, negoziante di generi coloniali, che guadagnava molto; la famiglia viveva benino, e quella bella fanciulla consolava i genitori del cruccio d'avere la primogenita malata, ed invecchiata anzi tempo col suo pallore giallognolo e la sua cuffia. Quando la Caterina ebbe vent'anni, le misero il primo vestito da ballo e la condussero ad una festa. L&#xE0; fece la conquista d'un professore di contrabasso dell'orchestra della Scala di Milano, che si trovava a Novara per la gran Messa in musica della festa di S. Gaudenzio.<br/><br/>
Prima di ripartire per Milano, egli domand&#xF2; la Caterina in isposa; e si combinarono le nozze col consenso di tutti, per la prossima Pasqua. Durante quei mesi, lo sposo faceva frequenti gite a Novara. Non era n&#xE8; molto giovane n&#xE8; molto bello; aveva una persona colossale, un viso paffuto e colorito, troppo colorito. Ma era gioviale, buono, espansivo; la Caterina ne fu presto innamorata come un'eroina da romanzo. L'abito da ballo fu riposto nell'armadio, perch&#xE8; il corpulento fidanzato non si sentiva bastantemente leggero per danzare, e non amava di vedere la sua bella sposa danzare cogli altri: ella non rimpianse quel piacere appena assaporato; il suo amore si compiaceva del sacrificio.<br/><br/>
Dal d&#xEC; di S. Gaudenzio, che &#xE8; il 22 gennaio, alla Pasqua, corsero dieci settimane, e furono dieci visite dello sposo, dieci gioie mute e frenate per la Caterina, che lo vedeva in presenza dei suoi, gioiva e palpitava di sentirselo accanto, ma non osava aprir bocca, e lo guardava appena. La decima visita, per&#xF2;, doveva unirli per sempre; e lo sposo, che giunse la sera, era tripudiante, esaltato, pazzo d'amore e di felicit&#xE0;. La Caterina piangeva in silenzio; si sentiva tanto contenta e tanto amata, che ne era commossa.<br/><br/>
La mattina, vestita da sposa, e pallida pel turbamento interno, era pi&#xF9; bella che non fosse stata mai. Rimaneva muta dinanzi allo specchio, guardandosi fissa, come se quella bella figura le riescisse nuova, e sorridendo forse al pensiero della gioia che proverebbe il suo sposo al vederla. La piaceva di sentirsi ammirata. Scese le scale, voltandosi indietro per vedersi lo strascico dell'abito bianco; era il suo primo abito a strascico.<br/><br/>
C'erano tutti gl'invitati, e le carrozze erano alla porta. Soltanto lo sposo non era comparso.<br/><br/>
Aspettarono un quarto d'ora, poi giunse il sagrestano a dire che in Duomo tutto era pronto, e che il parroco si impazientava, perch&#xE8; c'erano molti ammalati di vaiuolo, che aspettavano i sacramenti.<br/><br/>
 Infatti c'&#xE8; il Tale che sta male, ed il Talaltro che &#xE8; moribondo, disse il padre della sposa che conosceva tutte le famiglie della citt&#xE0;. Questo vaiuolo fa strage, da pochi giorni in qua.<br/><br/>
Si mand&#xF2; un garzone del negozio all'albergo a chiamare lo sposo, per non far attendere il parroco pi&#xF9; a lungo. Lo sposo dormiva saporitamente. Bussa e ribussa, non c'era verso di farsi udire; e l'uscio della camera era chiuso internamente. Era un giovane assestato; aveva con s&#xE8; il denaro pel viaggio da nozze, aveva dei gioielli, e non s'era fidato, con quel sonno di piombo che benediva le sue notti, a lasciar l'uscio aperto in una pubblica locanda.<br/><br/>
Vedendo che il giovane del negozio non tornava n&#xE8; collo sposo n&#xE8; colla risposta, il suocero ci and&#xF2; lui, e volle che l'albergatore facesse aprir l'uscio del suo futuro genero.<br/><br/>
 Ieri sera era in allegria, ha bevuto anche qualche bicchiere di marsala; chiss&#xE0; quando si sveglierebbe, a lasciarlo fare.<br/><br/>
L'albergatore aveva una seconda chiave, colla quale riesc&#xEC; a spingere fuor dalla toppa quella che c'era di dentro, e poi ad aprire. Entrarono nella camera. Le imposte erano chiuse, e lo sposo dormiva sempre.<br/><br/>
 Che sonno da marmotta!, disse l'albergatore. E spalancando le imposte, fece entrare un bel raggio bianco di sole invernale che illumin&#xF2; tutta la stanza.<br/><br/>
In quella la voce del suocero esclam&#xF2;:<br/><br/>
 Per Dio! Si doveva prevederlo, che era una disgrazia!<br/><br/>
Il giovane giaceva col capo rovesciato sui guanciali, il volto pavonazzo, gli occhi iniettati e grossi come se fossero per uscire dall'orbite, e la bocca contorta, dalla quale pendeva la lingua stretta fra i denti, ed orribilmente gonfiata. Era morto d'apoplessia.<br/><br/>
Si fece di tutto per ingannare la Caterina. Si disse d'un telegramma, che lo aveva chiamato improvvisamente a Milano, che tornerebbe... Ma non c'era apparenza di verit&#xE0;. Il matrimonio sospeso, il turbamento mal dissimulato di tutti, le fecero indovinare una catastrofe, e la misero in una convulsione terribile. Piangeva, urlava, sragionava, si strappava i capelli e le vesti, voleva fuggire, voleva gettarsi dalle finestre.<br/><br/>
Bisogn&#xF2; chiamare il medico, il vecchio medico di sua sorella Rosa, che era sempre in cura pel suo fegato. Per disgrazia, appunto quel giorno il medico era a letto con un'infreddatura. Gli altri erano tutti in giro per le visite mattutine; e n&#xE8; in casa n&#xE8; alle farmacie si potevano trovare. Intanto la ragazza dava in ismanie, pareva che impazzisse.<br/><br/>
Finalmente il padre pens&#xF2; ad un malato di vaiuolo, presso il quale un medico aveva passata la notte, perch&#xE8; l'infermo era aggravatissimo. Vi accorse, e trov&#xF2; appunto il dottore che usciva dalla camera del moribondo. Non gli parve vero di condurlo subito da sua figlia, che a forza di calmanti si tranquill&#xF2;, sebbene rimanesse inconsolabile.<br/><br/>
Era guarita dalla convulsione; per&#xF2;, dopo alcuni giorni, fu presa dal vaiuolo, che si svilupp&#xF2; violento, terribile. Il medico le aveva portata l'infezione. La sua forte natura, la sua giovent&#xF9; lottarono lungamente, e trionfarono del male; ma la bella fanciulla rimase orrenda. La bocca era contorta, gli occhi loschi; la pelle violacea e fortemente butterata pareva la corteccia d'un popone; ed uno stiramento di nervi sotto la guancia sinistra, torceva perennemente il collo da quella parte. Cos&#xEC; erano finite la giovent&#xF9; e la bellezza della signora Caterina. Quelle dieci visite dello sposo, avevano riassunta tutta la parte di poesia e d'amore, concessa alla sua povera vita.<br/><br/>
Dopo d'allora erano passati molti anni. Il padre era morto, lasciando gli affari del negozio in cattivo stato; e le due sorelle, invecchiate, s'erano trovate povere colla madre cieca, e s'erano ritirate nella casa del prete, dove, per dodici anni, avevano fatto la stessa vita di lavoro e di reclusione solitaria.<br/><br/>
Dopo dodici anni, la madre cieca si era spenta quietamente, senza malattia grave, senza dolore. Ed allora il prete aveva reclamato il suo quartierino.<br/><br/>
Quando io le vedevo giornalmente, la casa di San Giovanni non era pi&#xF9; che una memoria rimpianta del loro monotono passato. La signora Caterina non aveva pi&#xF9; fiori. Abitavano sulla piazza del mercato di contro alla nostra casa. Avevano una camera da letto, dove dormivano tutte e due, ed una prima stanza che chiamavano sala, ma che in realt&#xE0; sarebbe stata una cucina. C'era un camino, nel quale la signora Caterina cucinava il pranzo, una tavola coperta di marmo bianco, che era il mobile di lusso, l'orgoglio delle due sorelle, due seggiole poste ai lati del balcone, e, contro la parete di faccia alla tavola, un mobile misterioso coperto con un tappeto verde. Quel mobile erano i fornelli; ma non funzionavano da fornelli. Nei due vani, destinati ad accogliere il carbone acceso, erano stati messi due grandi bacini di terra, che lungo il giorno stavano coperti da un'asse sul quale si stendeva il tappeto. Nel vuoto sotto i fornelli c'era il secchio coll'acqua, c'era la mestola e c'erano due casseruole lucenti, avanzo della passata grandezza, che non s'adoperavano mai.<br/><br/>
Per quanto di buon'ora si alzassero i vicini, nessuno riesciva mai ad essere tanto sollecito da prevenire le due zitellone. Quanto a me, a qualunque ora scendessi dal letto, le vedevo sempre sedute ai due lati del balcone, con due panierini di vimini ai piedi per riporvi le lane, il filo, le forbici, e tutti gli arnesi da lavoro. La signora Rosa cuciva, tenendosi il lavoro sulla punta del naso perch&#xE8; era miope; e la signora Caterina faceva calze con una rapidit&#xE0; sorprendente, dalla parte del cuore, perch&#xE8; non poteva voltare il capo dall'altro lato. Aveva raccolta qualche novit&#xE0; da raccontare alla sorella, perch&#xE8; a quell'ora aveva gi&#xE0; fatta la sua corsa gi&#xF9; nella piazza del mercato, per le provviste della giornata. Narrava il prezzo delle ova, del burro, dei legumi, e se dalla fruttaiola l'aveva servita la madre o la figlia, e quanta gente c'era dal salumaio. La signora Rosa ascoltava in silenzio; aveva i gusti pi&#xF9; fini, e quelle ciarle da mercato non la interessavano.<br/><br/>
Quando mancava un quarto d'ora al mezzod&#xEC;, la signora Caterina posava il lavoro nel suo panierino, allontanava il paracamino, accendeva il fuoco e con un pentolino ed una padelletta, che stavano appunto nascoste sotto il camino, preparava il pranzo: una zuppa di magro, oppure condita col lardo, e delle ova o della verdura.<br/><br/>
Al mezzod&#xEC; tutto era pronto, e le due sorelle pranzavano, civilmente, con una bella tovaglia pulita sulla tavola di marmo. Poi la signora Rosa, colle sue mani gialline e delicate, toglieva il tappeto che copriva i fornelli, alzava l'asse, e nei due bacini, rigovernava. Non ho mai capito perch&#xE8; quella faccenda la facesse appunto lei, che aveva bisogno di serbare il suo ricamo candidissimo. Forse perch&#xE8; era tanto esigente sulla pulizia, e non si fidava della rigovernatura sollecita che avrebbe fatta sua sorella. Ad ogni modo le sue mani non serbavano la menoma traccia di quell'ingrata operazione; erano sempre morbide e gialline, ed il ricamo non ne pativa. Al tocco il camino era di nuovo mascherato dal paracamino, i fornelli, ricoperti dall'asse e dal tappeto, avevano ripresa la loro aria misteriosa di sarcofago, e le due sorelle erano sedute al loro posto ai lati del balcone, coi loro lavori, che non ismettevano pi&#xF9; fino alla sera.<br/><br/>
Quando imbruniva, profittavano del breve momento in cui non era tanto buio da accendere il lume, per cenare con pane e noci, o pane e frutta fresca, a seconda della stagione. Poi accendevano una lampadetta ad olio, e tornavano a lavorare fino alle nove. Dacch&#xE8; erano venute ad abitare di contro, la sera la passavano spessissimo da noi. Ma sempre lavorando. In casa loro, il balcone aperto era l'unico distintivo dell'estate; il caldanino ai piedi era l'unico distintivo dell'inverno. Il fuoco non era mai acceso nel camino fuorch&#xE8; quando s'aveva a preparare il pranzo. Stufe non ce n'erano. I caldanini erano fatti colla carbonella e duravano tutto il giorno; e dovevano prepararli in quelle ore mattutine che non mi riesc&#xEC; mai di sorprendere, quando nessuno, tranne le due zitellone, era fuori dal letto. Da venti, da trenta, da quarant'anni facevano sempre quella vita, tutti i giorni eguale, meschina, arida, senza un bene, strascicando una salute sciupata in una sequela di privazioni. All'estate l'aria era cattiva. Tutti s'andava in campagna; Novara rimaneva deserta. Le due sorelle s'affacciavano al balcone per vederci salire in carrozza, colle valigie, la mattina della partenza; ci salutavano colla mano, e prima che la carrozza avesse voltata la cantonata, erano ancora sedute ai loro posti, coi loro lavori. Passavano per noi tre mesi di gite, di vendemmie, di merende, di balli campestri, di recite di beneficenza, di spassi d'ogni maniera; ed alla fine di novembre, arrivando in citt&#xE0;, sbucando sulla piazza, le prime cose a vedersi erano la signora Rosa e la signora Caterina ai due lati del balcone, coi due panierini, e la calza, ed il ricamo.<br/><br/>
Veniva il carnovale; c'erano i teatri, i balli, noi s'andava fuori quasi ogni sera; le due zitellone non potevano pi&#xF9; venire a lavorare in compagnia; ma la loro vita non mutava; era sempre quella, sempre eguale, regolata come un orologio; sempre le stesse cose alle stesse ore. Eppure non si lagnavano mai, ed erano sempre pulite, e pei giorni di festa serbavano un vestito di seta nera; andavano superbe delle loro trecento lire di rendita, e la signora Caterina diceva: &#xAB;E non sono imbarazzata a guadagnarne altrettante&#xBB;. La signora Rosa sorrideva in silenzio, perch&#xE8; in realt&#xE0; la maggior parte di quel magro guadagno era dovuto a' suoi fini lavori; ma la signora Caterina, che era la pi&#xF9; forte, si considerava come capo della casa, e parlava sempre in prima persona.<br/><br/><br/>
Un giorno, un unico giorno indimenticabile, le vidi capitare a casa nostra in un'ora insolita, mentre era chiaro, e si sarebbe potuto lavorare. La signora Caterina era pi&#xF9; rossa, pi&#xF9; violacea del solito; la signora Rosa era pi&#xF9; gialla, ed ansimava di pi&#xF9;. Entrarono nello studio del mio padrigno, e chiusero l'uscio.<br/><br/>
S'ud&#xEC; un parlare concitato, poi dei singhiozzi; poi l'uscio si aperse e la signora Rosa usc&#xEC; per la prima col viso inondato di lagrime; ma neppur il pianto convulso aveva potuto arrossare la sua faccina anemica; era giallina come al solito; soltanto gli occhi natavano nelle lagrime e la faccia era lucida. La signora Caterina si soffiava il naso, e diceva, facendo l'indifferente: &#xAB;C'&#xE8; una nebbia quest'oggi che la si taglierebbe col coltello&#xBB;. Mio padrigno aveva la parrucca di sghembo coll'incavo d'un orecchio in mezzo alla fronte; segno di gran turbamento di spirito. Usc&#xEC; subito colle zitellone.<br/><br/>
Il banchiere, amico e lontano parente, pressa il quale erano collocate le seimila lire famose delle povere donne, era fallito.<br/><br/>
Per pi&#xF9; d'un mese non udii parlar d'altro che di fallimento, di sindaci di fallimento, tanto per cento, ecc. ecc. Non credevo di veder pi&#xF9; la fine di quel discorso; e mi faceva una gran pena. La signora Rosa non era pi&#xF9; giallina, ma color d'arancio, e non mangiava pi&#xF9;. La signora Caterina, malgrado la diminuzione della rendita, faceva delle spese stravaganti per preparare dei piattini alla sorella. Comperava del cervello di capretto; un giorno mise persino al fuoco una delle casseruole relegate sotto i fornelli. La signora Rosa sorrideva d'un sorriso mesto, e contemplava con ammirazione la sua sorella burbera e buona, che non se ne avvedeva perch&#xE8; non poteva voltare il capo.<br/><br/><br/>
Ci fu un grande andirivieni in tribunale; e poi una mattina le due donne vennero da noi, portando qualche cosa nel grembiule. La signora Rosa aveva sempre quel sorriso desolato; ma la signora Caterina era raggiante di gioia. Nel grembiule aveva tremila lire; il cinquanta per cento ottenuto dal sindaco del fallimento sul loro capitale. Quel capitale lei non lo aveva mai veduto, era come nominale. Invece le tremila lire le sentiva, vedeva luccicare i marenghi nel suo grembiule; alla sua corta intelligenza riesciva impossibile di comprendere che aveva fatta una perdita, mentre aveva tutto quel denaro che le tintinniva in grembo; le pareva d'essere arricchita, e rideva del suo riso muto e gongolante, dicendo alla sorella:<br/><br/>
 Via! Ti posso dare molti fritti di cervello, con tutto questo.<br/><br/>
Mio padrigno trov&#xF2; modo d'impiegare quelle tremila lire al sei per cento. Ma tuttavia v'erano sempre centoventi lire all'anno di meno: il prezzo della pigione. Senz'allontanarsi dalla piazza le povere donne mutarono alloggio e presero una camera sola. Poi ripigliarono la solita vita lavorando ancora di pi&#xF9;, mangiando ancora meno, facendo durare pi&#xF9; a lungo le cuffie della signora Rosa, i vestiti, le scarpe; ma serbandosi sempre pulite, e nei giorni di festa portando sempre il vestito di seta nera.<br/><br/>
Mio padrigno mor&#xEC;; la nostra famiglia si disperse. Io fui assente da Novara parecchi anni; quando ci tornai, di passaggio, le due zitellone erano ancora sedute ai due lati del balcone, coi due panierini ed i due lavori. La signora Rosa ricamava cogli occhiali, la signora Caterina aveva delle rughe che complicavano ancora pi&#xF9; i rabeschi fatti dal vaiuolo sul suo volto violaceo. Si intrattenevano ancora, una del romanzo della signora Caterina, l'altra dell'avventura del fallimento.<br/><br/>
Sempre malate, sempre miserabili, sempre laboriose, sempre rassegnate, hanno bisogno di tutte le forze, di tutto il coraggio, e di tutte le ore della loro povera vita, per mantenerla in quello squallore. Ora debbono essere vecchie del tutto; in quell'et&#xE0; in cui i mali si aggravano, il lavoro riesce pi&#xF9; difficile, e le forze mancano per sopportare le privazioni.<br/><br/>
Ma finch&#xE8; la morte o l'infermit&#xE0; non le avranno atterrate, lavoreranno ancora, lavoreranno sempre, lavoreranno l'una per l'altra, e, nell'assenza d'ogni speranza, la loro anima semplice e mite non conoscer&#xE0; la disperazione.<br/><br/>
Ricchi generosi che amate di far il bene, e cercate le miserie tragiche nelle cronache dei giornali, quando le due seggiole saranno abbandonate ai lati del piccolo balcone, possa il caso o Dio farvi alzare lo sguardo a quei posti deserti. Forse nei loro lettini bianchi le due vecchie piangeranno per la prima volta di non poter lavorare. Forse la pi&#xF9; malata sar&#xE0; gi&#xE0; morta, e la superstite, nella sua miseria, soffrir&#xE0; sola.<br/><br/><br/>
LE BRICIOLE D'EPULONE.<br/><br/><br/>
&#xAB;Quei poveri  spostati!  Quegli infelicissimi che debbono vivere con una rendita insufficiente ai loro bisogni!&#xBB; &#xC8; un tema di discorso dei pi&#xF9; commoventi. Non c'&#xE8; famiglia che non ne conosca qualcheduno, o anche parecchi, e non ne senta una grande piet&#xE0;. La sera d'inverno, quando la vampa attirata dall'aria, russa ed ansima nella stufa, e la lampada velata da un paralume spande intorno una luce mite, e l'acqua pel t&#xE8; gorgoglia nella cuccuma, e la tavola &#xE8; coperta di giornali, di disegni, di ricami, di fotografie, di romanzi che ci hanno occupati piacevolmente un'ora prima, e ci occuperanno ancora allo stesso modo pi&#xF9; tardi, o il domani, ci rannicchiamo ben bene nelle poltroncine a molla, sui divani morbidi, e, nella generosit&#xE0; del nostro cuore, facciamo un confronto straziante fra la nostra esistenza e quella di quei poveri spostati. &#xAB;Vi sono degli impiegati a cento lire al mese e con una speranza d'avanzamento cos&#xEC; lento! Dovranno avere i capelli grigi per arrivare a dugento lire. E i maestri di scuola? E questi? E questi altri? Ce n'&#xE8; che si struggono per guadagnare tre lire al giorno. Pare incredibile; eppure &#xE8; una crudele verit&#xE0;.<br/><br/>
&#xAB;Il peggio &#xE8; per quelli che erano in una condizione migliore; trovarsi ad un tratto impoveriti, e dover rinunciare alle loro abitudini d'agiatezza! Perch&#xE8;, infine, erano avvezzi a vivere  come noi!  E debbono accontentarsi di pranzare in un'osteria a due lire, di dormire in una cameruccia mobiliata, e magari di cercarsi un sovraccarico di lavoro per potersi pagare i vestiti e le scarpe, e passar la serata a fare delle traduzioni, o tenere in ordine il libro mastro di un negozio. E pochi anni prima andavano in carrozza...&#xBB;<br/><br/>
Conobbi molte persone buone e ricche, le quali s'intenerivano fino al pianto per quelle miserie. Gli spostati erano l'oggetto della loro massima compassione, ed inventavano ogni sorta di sotterfugi delicati per alleviare le difficolt&#xE0; della loro vita, senza umiliarli. &#xAB;Quelli che sono sempre stati poveri, dicevano, fanno minor pena, perch&#xE8; sono avvezzi a quella vita, non si vergognano, possono fare ogni sorta di lavori, possono mendicare, e se la cavano sempre. Ma i  poveri in guanti  che debbono serbare una certa apparenza di benessere...&#xBB;<br/><br/>
Una contessa ne conosceva uno che era figlio di un ricchissimo possidente. Soltanto pochi anni prima la sua famiglia era due volte millenaria; aveva carrozza, non se ne parla nemmanco, e servit&#xF9;, ed una mensa ospitale; sempre gente a pranzo, sempre invitati a villeggiare nella sua bella campagna, e per lui maestri di lingue, maestri di musica, di scherma, d'equitazione, e che bei cavalli da sella! E l'aveva goduta fino a ventun anno questa cuccagna. Poi il padre s'era messo nelle speculazioni, tutto gli era andato male, e s'era ridotto con nulla; era morto povero. Ed il figlio era venuto a Milano con cinquanta lire al mese.<br/><br/>
Dio! se ho dovuto udirne, e farne, delle esclamazioni su quel miserrimo caso! E se n'ho ascoltate delle ammirazioni per quel giovane coraggioso, che s'accontentava di quella condizione finch&#xE8; non gli capitasse di meglio! La contessa pietosa gli aveva offerta una cameruccia con pochi mobili in una sua casa che affittava ad operai, tanto per risparmiargli la spesa della pigione. Avevano scritto ad una parente di lui agiata, e l'avevano indotta a dargli ancora venti lire al mese. Facevano settanta lire in tutto, e con quelle il giovane martire riusciva a vivere; ed era sempre d'umore sereno, serbava sempre i suoi modi da gentiluomo, ed aveva tanta cura de' suoi abiti, reliquie della passata grandezza, che non isfigurava punto in societ&#xE0;. Ma che privazioni doveva soffrire! Non fumava, se non quando qualche conoscente gli offriva un sigaro, il dopo pranzo, perch&#xE8; spesso l'invitavano a pranzo. Ma di solito andava a desinare all'osteria solo. E qualcuno aveva osservato che qualche volta non beveva vino e non prendeva frutta. Una minestra, un piatto di carne, ed un po' di formaggio.... Un eroe addirittura!<br/><br/><br/>
Conoscevo la vita dei contadini nelle risaie del Novarese, e nella bassa Lombardia, e sul Piacentino nella vallata del Po; paesi di febbre, di pellagra; conoscevo i quartieri pi&#xF9; poveri della grande citt&#xE0;. E certi spettacoli induriscono il cuore. Quella minestra, quel piatto di carne, quel formaggio, non mi strappavano nemmeno un sospiro.<br/><br/>
La miseria umana m'aveva confidati ben altri dolori! Alcune finestre interne del mio quartiere aprivano appunto sul cortile dell'osteria, dove il giovane milionario decaduto, e molti altri infelici dai minimi stipendi, compievano ogni giorno l'atto eroico di pranzare con due lire, e magari con meno.<br/><br/>
Una quantit&#xE0; di camerieri e cuochi e guatteri erano in moto fin dall'alba a mettere in ordine e pulire ogni cosa; c'era una donna che passava delle ore accoppiando grembiuli da cucina, e tovaglioli, e tovaglie sporchi prima di darli al bucato; c'era un uomo che tutto il santo giorno girava il manubrio del tostino. Ogni mattina veniva il carro chiuso del panettiere, col pane comune, ed il pane da caff&#xE8;; poi il carro del macellaio, quello del pollame, quello delle ova; un ortolano portava dei grandi panieri di verdura e di frutta; ed in tutte le stagioni, anche nel cuore dell'inverno, un contadino conduceva un carro di ghiaccio. Appena arrivato buttava addosso al cavallo sudato una coperta di lana, poi saliva sul carro e cominciava a scaricare quella massa gelata, coi piedi nel ghiaccio, maneggiando con forza il badile, riscaldandosi, sudando, senza punto badare a coprirsi come aveva coperto il cavallo.<br/><br/>
Tutti costoro lavoravano a preparare quel miserabile pranzo a due lire, ed anche a meno. Poi i camerieri, i guatteri, quanti servivano all'osteria, mangiavano gli avanzi dei poveri spostati. E gli altri tornavano alle loro case e si nutrivano d'una minestra condita col lardo, o d'un po' di polenta non condita affatto.<br/><br/>
Al confronto, il pranzo a due lire era un banchetto da Epulone, e tutta quella gente ne raccoglieva le briciole. Ma c'era anche un Lazzaro che moriva di fame alla porta.<br/><br/><br/>
Verso le sette del mattino entrava nel cortile, aprendosi la via tra quell'andirivieni di provveditori, il carro d'un allevatore di maiali, colla grande botte nella quale raccoglieva la rigovernatura per ingrassare le sue bestie. Quel villano aveva un servitore, un trovatello, che sua moglie aveva preso a baliatico all'ospedale, e che s'era tenuto per mandarlo fuori a custodire i maiali. Da dieci anni faceva quel mestiere, e la mattina veniva in citt&#xE0; col padrone, per vuotare nella botte i secchi della rigovernatura. Quand'era freddo o pioveva, il villano si rinvoltava bene in un grosso pastrano, e si tirava sulle gambe una copertaccia di lana; ma il servitore aveva sempre gli stessi calzoni e la stessa giubba di fustagno; e attraverso gli strappi, sulle ginocchia ed altrove, si vedevano le carni assiderate. Non aveva calze, portava le scarpe vecchie del padrone, che lasciavano uscire le dita, ed erano tanto grandi che s'empivano d'acqua ed i piedi ci andavano a sguazzo.<br/><br/>
&#xAB;Ma lui era giovane, diceva il villano. Alla sua et&#xE0; non doveva aver bisogno di coprirsi, n&#xE8; poteva soffrire dell'umidit&#xE0;; e se non fosse stato un principio di pellagra a renderlo cos&#xEC; pigro e malandato, un ragazzo come quello, a sedici anni, avrebbe dovuto esser forte come un toro. Ed invece non era buono a nulla; e bisbetico! In certi momenti si buttava in terra, e si rotolava, ed urlava come un pazzo; e dicevano che anche quello era un effetto della pellagra; un brutto effetto per un padrone che si teneva in casa quel ragazzo da quand'era poppante. Ma lui era un buon padrone; e purch&#xE8;, malato o sano, il ragazzo lavorasse, anche pellagroso non lo mandava via, e continuava, a dargli la polenta come gliel'aveva data sempre, ed a lasciarlo dormire sul fienile. Il fienile era aperto ai quattro venti, e la polenta era fatta col grano fermentato; ma a sedici anni non si &#xE8; sensibili a queste cose, e se Pietro non avesse avuto la pellagra, avrebbe dovuto esser forte come un toro.&#xBB;<br/><br/>
Scendevano dal carro tutti e due; il padrone entrava all'osteria per mangiar un boccone. Pietro apriva la cassetta sotto il sedile del carro, e tirava fuori un pezzo di pane di gran turco; poi prendeva un secchio, e col secchio in una mano ed il pane nell'altra, mangiucchiando ed andando a trasciconi, cominciava il trasporto della rigovernatura.<br/><br/>
Quando usciva col secchio pieno, riponeva il pane nello sparato della camicia, alzava il secchio con tutte e due le braccia, e versava nella botte una broda scura e densa, nella quale nuotavano degli avanzi spoltigliati. Qualche volta, prima di versare il secchio, lo posava sulla botte, immergeva il braccio fino al gomito in quel luridume, e lo rimoveva per far venire a galla quello che c'era di solido; e se vedeva qualche avanzo di carne o di pesce, li pescava, li rinvoltava in un cencio di pezzuola turchina, e li nascondeva sotto una coperta umidiccia che faceva da cuscino al sedile del carro; poi tra un secchio e l'altro, quando il suo-padrone non c'era, andava a sollevare la coperta ed addentava avidamente quei rimasugli.<br/><br/>
I monelli ed i guatteri si divertivano di quel selvaggio. Lo spiavano per coglierlo sul fatto, e quando stava per mordere al suo pasto, gli gridavano imitando i camerieri che servivano i signori nell'osteria: &#xAB;Filetto al sugo! Costolette alla marsigliese! Servito!&#xBB; Pietro non capiva la burla, ma capiva che lo burlavano, e mostrava i pugni ai monelli.<br/><br/>
Quasi alla stess'ora della botte di Pietro, sovente assai prima, arrivava il carro d'un ortolano che veniva a prendere le spazzature. Era tirato da un asino magro e piccino. L'ortolano staccava il ciuco, lo legava con una corda ad un anello infisso nel muro, poi apriva la botola delle spazzature, e prima di buttarle sul carro, le rimoveva per vedere cosa c'era di buono; e trovava sempre qualche limone ammuffito, qualche mela m&#xE9;zza, che metteva da parte sull'orlo della botola; anche il ciuco adocchiava delle cose appetitose, dei torsoli di frutta o di cavolo. Ma la corda era troppo corta e non poteva arrivarci; ed il padrone gli legava il muso in un sacco di fieno ispido come paglia: doveva mangiar quello; mangiarlo col muso legato per non distrarsi. Intanto tutti i monelli che passavano gli tiravano la coda: ci si attaccavano per dondolarsi, abbandonandosi a quell'appoggio con tutto il loro peso. Il povero ciuchino scuoteva la testa.<br/><br/>
Avevo preso a cuore quell'essere umano e quella bestia che morivano lentamente, ogni giorno un poco, per la crudelt&#xE0; degli uomini.<br/><br/><br/>
Una mattina di febbraio mi alzai ed apersi le imposte un po' pi&#xF9; presto del solito. Il ciuchino era solo al suo posto: ma non aveva il muso legato nel sacco: era troppo malato. Aveva un largo tumore in fondo al dorso sopra la coda, e teneva, le orecchie basse, e tratto tratto rabbrividiva tutto. Pioveva da tutto il giorno innanzi, da tutta la notte: una pioggia fitta, incessante, diaccia. Il cielo era grigio come di piombo, l'aria rigida, un fanghiccio nerognolo copriva il cortile e la pioggia cadeva, cadeva.<br/><br/>
La botte di Pietro entr&#xF2;, tutta lucente dalla lunga lavatura. Il padrone ed il cavallo erano coperti da un cencio di lana inzuppato. Pietro era vestito co' soliti abiti: stava tutto raggrinchiato, come se volesse farsi entrare le gambe e le braccia nel torso per riscaldarle. Si lasci&#xF2; cadere dal carro tutto d'un pezzo, e rimase l&#xE0; tremando e scotendosi, colla facciona gialla cos&#xEC; grossa che pareva ingrassato.<br/><br/>
Il padrone gli butt&#xF2; contro il secchio, e lo spinse verso l'uscio dell'osteria gridandogli:<br/><br/>
 Muoviti, fannullone!<br/><br/>
Rabbrivid&#xEC; lungamente dondolando il capo, poi s'avvi&#xF2; strisciando i piedi nel fango o col dorso curvato, mentre il padrone gli veniva dietro borbottando:<br/><br/>
 E dire che ha sedici anni! Ho avuto fortuna con costui!<br/><br/>
Quella mattina Pietro immergeva pi&#xF9; lungamente il braccio nella rigovernatura fumante. Quel calore gli faceva bene. Ma era lento, lento: penava a muoversi, e le vene della fronte erano turgide come se stessero per iscoppiare. Nel terzo secchio trov&#xF2; un pezzo di costoletta, e s'affrett&#xF2; a cavar fuori la pezzuola umida ed a rinvoltarcelo dentro: ma non fece in tempo a portarlo sotto il sedile: ud&#xEC; la voce del padrone che veniva fuori coll'ortolano e ricacci&#xF2; la pezzuola e tutto nello sparato della camicia. I due uomini s'accostarono al ciuco, ed esaminarono il tumore. I monelli, a forza di tirargli la coda, l'avevano ridotto in quello stato.<br/><br/>
 Non mi riesce di farlo suppurare per quanti impiastri ci metta, disse l'ortolano impensierito dalla paura di perdere la bestia.<br/><br/>
 Bisogna tagliarlo, sugger&#xEC; l'allevatore di maiali.<br/><br/>
 Sie? Chiamare il veterinario, che mi prender&#xE0; due lire!<br/><br/>
 &#xC8; sempre meglio che condurlo alla scuola dei veterinari, dove, invece di curarle, le bestie malate le fanno morire con un'acquetta, per guardarci dentro e studiare le malattie.<br/><br/>
L'ortolano rimaneva impaurito dinanzi a quest'alternativa, e l'altro riprese:<br/><br/>
 Del resto si pu&#xF2; fare anche senza del veterinario. Se aveste un temperino....<br/><br/>
Il padrone del ciuco entr&#xF2; nell'osteria, e ne usc&#xEC; con un cameriere in abito nero e sparato bianco, che pareva un signore. Aveva anche un temperino in mano, e sorrideva di quei due villani, e dell'asino, e del male, e di tutto.<br/><br/>
 Dov'&#xE8; che si deve fare questa grande operazione? domand&#xF2; con aria di sprezzo, accostandosi al ciuco ed arricciando il naso, perch&#xE8; la botola delle spazzature aperta mandava un puzzo atroce.<br/><br/>
I due contadini, un guattero, un carbonaio, alcuni garzoni delle botteghe vicine, gli si fecero intorno curiosi.<br/><br/>
 Ma piove, grid&#xF2; il cameriere; non sentite che la pioggia bagna? E diede uno spintone all'asino per cacciarlo pi&#xF9; contro il muro e mettersi lui al riparo sotto la grondaia mentre lo operava. Gli altri non badavano a quella pioggerella minuta, e strinsero il cerchio per veder a tagliare e ad uscire il sangue.<br/><br/>
Pietro pure voleva vedere, e cerc&#xF2; di farsi posto; ma il suo padrone lo cacci&#xF2; via. Egli si mise a strascicarsi intorno, tentando di rizzarsi sulle spalle degli altri; ma tutti lo respingevano, ed era troppo piccolo per vedere stando dietro. Allora s'affrett&#xF2;, inciampando e dondolando, fino al suo carro, e sal&#xEC; in piedi a cassetto. Era un po' lontano, ma era alto, e di l&#xE0; vedeva tutto. Fremeva d'impazienza e di curiosit&#xE0;. Allungava il collo, protendeva la testa enorme, e la sua facciona gialla, pi&#xF9; gialla del solito, quasi livida, sembrava animarsi in quell'eccitazione dell'aspettativa feroce. Fissava gli occhi iniettati e lucenti sulle mani del cameriere, sul dorso gonfio dell'asino, come assetato di sangue, come se dovessero cavarlo alla bestia per darlo da bere a lui.<br/><br/>
Rideva di un riso muto, colla bocca aperta e le labbra tese sui denti grigi; rideva da far paura.<br/><br/>
Il bel cameriere immerse il temperino nella pelle tumefatta, e lo spinse forte innanzi, aprendo un largo taglio. Il sangue sprizz&#xF2;, si stese, fece una larga macchia rosseggiante sul dorso della povera bestia, che trem&#xF2; tutta ed alz&#xF2; prodigiosamente il capo in uno spasimo silenzioso. Alla vista del sangue il pellagroso, dall'alto del carro, lasci&#xF2; sfuggire una risata rauca e stonata, una risata da briaco o da pazzo. Poi sciolse frettoloso la sua pezzuola bagnata, e morse avidamente il pezzo di costoletta.<br/><br/>
  Filet de boeuf  al madera! Servito! gli grid&#xF2; sghignazzando un guattero che usciva dall'osteria. Pietro alz&#xF2; i pugni; ma l'altro torn&#xF2; a dire: &#xAB;Ecco il madera!&#xBB; E gli scaravent&#xF2; nel viso un rimasuglio di rigovernatura rimasta nel secchio.<br/><br/>
Il pellagroso rivolse a lui la faccia grondante di quel luridume, coi denti stretti, ed i pugni serrati e tremanti in atto minaccioso. Il guattero continu&#xF2; a ridere, ed a contraffarlo; e Pietro pi&#xF9; rabbiosamente gli scoteva contro i pugni irrigiditi, e si faceva pi&#xF9; rosso negli occhi e pi&#xF9; livido nel viso. Poi cominci&#xF2; a ridere, a ridere forte con un suono opprimente di rantolo; e ad un tratto, coi pugni alti e senza cessar di ridere, parve che si spingesse innanzi come se si avventasse contro il guattero, e piomb&#xF2; dal carro.<br/><br/>
Tutti gli corsero curiosamente intorno, abbandonando il ciuco che era stato medicato e non divertiva pi&#xF9;, Pietro si dibatteva ed ululava sommesso, e dalla bocca gli usciva una schiuma bianca.<br/><br/>
 &#xC8; il  brutto male , disse l'ortolano dal ciuco.<br/><br/>
 &#xC8; l'epilessia, corresse il cameriere elegante, ripulendo il temperino nel grembiule del guattero.<br/><br/>
 No; &#xE8; la pellagra, disse il padrone di Pietro. Mi fa spesso questa scena. Ora mi toccher&#xE0; di metterlo sul carro come un morto, e per tutto il giorno non lavorer&#xE0; pi&#xF9;.<br/><br/>
E mentre, coll'aiuto dell'ortolano e del carbonaio, lo sollevava con mal garbo, andava borbottando:<br/><br/>
 E dire che ha sedici anni! Un bell'affare che ho fatto a pigliarmi questo mangiapane!<br/><br/>
Intanto l'asino, abbandonato a s&#xE8; stesso, scosse lungamente il capo ed il dorso indolorito; poi adocchi&#xF2; il mucchio di frutta m&#xE9;zze e di torsoli raccolti dal suo padrone sull'orlo della botola; allung&#xF2; il collo, allung&#xF2; il muso, si spinse tutto innanzi tendendo la corda, che scricchiol&#xF2; sull'anello e parve vicina a spezzarsi, fiut&#xF2; lungamente, sfior&#xF2; col muso la provvista appetitosa, e riusc&#xEC; ad afferrare colla punta delle labbra un torso di cavolo.<br/><br/>
Guard&#xF2; il carro della rigovernatura che usciva lento e cigolando dal cortile, ed a piedi del sedile, raggomitolato come un cencio, il solo ragazzo che non gli aveva mai fatto alcun male, che non gli aveva mai tirata la coda. Scosse le orecchie, poi addent&#xF2; beatamente quel torsolo bianco e succoso, vero cibo da ciuco malato, che non gli sarebbe toccato di certo, se quel ragazzo, cadendo dal carro, non avesse fatto accorrere l'ortolano lontano da' suoi averi. E, se mai gli asini pensano, dovette pensare che la provvidenza &#xE8; grande.<br/><br/><br/>
LE AFFITTACAMERE,<br/><br/><br/>
I.<br/><br/>
La prima che conobbi diceva d'appartenere ad una famiglia patrizia. Non ho mai cercato d&#xEC; verificare la sua nobilt&#xE0;, ma avrebbe potuto essere autentica, perch&#xE8; non &#xE8; raro il caso di nobili decadute che sbarcano magramente i loro ultimi lunari, facendo l'affittacamere. Ad ogni modo per&#xF2;, il sangue azzurro doveva averlo avuto soltanto dalla madre, dacch&#xE8; si chiamava borghesemente signora Giuditta, e viveva d'una piccola pensione che le pagava il governo come figlia d'impiegato governativo, sebbene ai tempi remoti di suo padre, Milano fosse ancora sotto il governo austriaco.<br/><br/>
Rammentava una parentela numerosissima. Una serie di fratelli, di sorelle, tutti sposati a gente ricca e titolata; zii e cugini che avevano palazzi e servit&#xF9; numerosa, e carrozze e cavalli. Aveva la man&#xEC;a delle grandezze. Di tutti quei personaggi, se pure esistevano, non si vedeva mai l'ombra. O erano morti, o non pensavano punto a quella povera mummia. Ma lei aveva bisogno di parlarne, perch&#xE8;, nell'isolamento in cui viveva, quegli esseri assenti o immaginari le creavano una famiglia illusoria, che non mancava mai di presentare a' suoi pigionanti, e mettevano nella sua triste vita da vecchia indigente, dei pensieri di lusso che la insuperbivano.<br/><br/>
La signora Giuditta confessava di non essere pi&#xF9; giovane, sebbene non dicesse mai la sua et&#xE0;. A vederla le si sarebbero dati cento anni; forse non li aveva tutti; ma era una rovina; magra come uno scheletro, colla lunga persona incurvata ed il volto tormentato da rughe che traversavano in ogni senso la pelle flaccida. Le erano rimasti i capelli, altra volta biondi, ora d'un grigio giallognolo, e li pettinava alla moda de' suoi tempi, in due grossi riccioli ai lati della fronte. Non aveva pi&#xF9; denti in bocca, e portava una vecchia dentiera, dono d'una sua nobile parente, la quale non poteva pi&#xF9; servirsene perch&#xE8; la molla non teneva pi&#xF9;. Quella dentiera era causa di episodi spaventosi. Sovente, a mezzo d'uno degli interminabili discorsi sconclusionati della signora Giuditta, le si vedevano tutti i denti irrompere terribilmente fuori dalla bocca; ed ella s'affrettava con ambe le mani a respingerli dentro, e li rimetteva a posto a bocca chiusa, con un rumore d'ossame che dava i brividi. Aveva l'abitudine di star a letto tardi, ed entrando da lei prima del mezzod&#xEC;, si aveva la mortificazione di sorprenderla colla bocca vuota e nera come una caverna, dalla quale uscivano parole biasciate ed incomprensibili, mentre, sul tavolino da notte, quella mandibola gialla di cadavere, metteva paura. Altre volte il congegno guasto della dentiera troppo aperto, rifiutava di chiudersi; e la signora Giuditta rimaneva colla bocca spalancata, vociando: &#xAB;Ah! ah!...&#xBB; e doveva fuggire in camera a togliersi la dentiera per poterla richiudere.<br/><br/>
Le trecentosessanta lire della sua pensione non bastavano di certo alla zitellona per provvedersi vitto ed alloggio. Aveva dei mobili, avanzi della passata grandezza, i quali, distribuiti nelle due camere che affittava mobiliate, le costituivano una piccola rendita. Ma guai se una di quelle camere fosse rimasta qualche mese vuota! Sarebbe stato un disastro per la povera donna, che, pagata la pigione del suo quartierino, calcolava su quattrocento lire circa, per vivere tutto l'anno.<br/><br/>
Lei abitava un bugigattolo mezzo buio, con una cucinetta buia del tutto, nella quale l'unico fuoco che s'accendeva era la fiammella a spirito della macchina da caff&#xE8;. Le sole camere chiare erano quelle che affittava.<br/><br/>
Malgrado la sua povert&#xE0;, la signora Giuditta non accettava nessun inquilino ad occhi chiusi. Ne prendeva informazioni, poi gli fissava l'ora di ritirarsi la sera, gli proibiva di far chiasso in camera, faceva delle oneste restrizioni sulle persone che poteva ricevere, e lo avvertiva che non gli avrebbe data la chiave del portone. Preferiva affittare alle donne. Vergognosa com'era della sua povert&#xE0;, viveva affatto da sola, non era neppure desiderata in compagnia di certo, dacch&#xE8; appunto solitudine e miseria ne avevano fatto un essere lamentevolmente ridicolo. Non vedeva altri che i suoi pigionanti, e su loro faceva pesare tutta la socievolezza del suo carattere, e tutta la sua curiosit&#xE0; di vecchia. Voleva sapere i loro interessi e raccontare i suoi. Per lo pi&#xF9; aveva in casa artisti da teatro, scrittori, pittori, poeti, concertisti di passaggio, gente pi&#xF9; o meno rinomata. A quei contatti la vanit&#xE0; femminile della vecchia era sempre eccitata; lei pure voleva essere qualche cosa ed avere dei trionfi da narrare. E non potendoli trovare nel presente, li evocava dal passato. Erano sempre lo splendore della sua famiglia, la parentela illustre, e poi la bellezza della sua giovent&#xF9;. Una volta, alla Scala il vicer&#xE8; aveva domandato: &#xAB;Chi &#xE8; quella bella  popola? &#xBB; Un'altra volta ci doveva essere  un concorso a premio per le pi&#xF9; belle gambe di Milano;  poi era andato a monte, ma se si fosse fatto, il premio sarebbe toccato a lei. Molti scultori e pittori avrebbero voluto averla per modello; soltanto il suo decoro non le aveva permesso di prodigare alle arti i tesori della sua bellezza. E le proposte di matrimonio che aveva avute! Tutte di giovani bellissimi, facoltosissimi, nobili come tanti re. Non diceva mai perch&#xE8; non ne avesse accettata nessuna.<br/><br/>
Delle sue strettezze non parlava mai. Usciva sull'imbrunire, e rientrava in casa portando sotto lo scialle qualche pezzo di carne rifredda, comperata da un rosticciere pel suo desinare. Ci aggiungeva, a titolo di minestra, un caff&#xE8; e latte che riscaldava sul fornellino a spirito, e non altro. Ma ne faceva grande mistero, e, per mangiar quel boccone, si rinchiudeva durante un'ora e pi&#xF9;, dicendo pomposamente: &#xAB;Vado a pranzo.&#xBB;<br/><br/>
Aveva un salotto. Il locale pi&#xF9; angusto, pi&#xF9; mal situato del quartierino; un buco da cui non si sarebbe potato cavare nessun partito; una stanzuccia di passaggio. Le stoffe dei mobili sbiadite, i legni senza lucido, le cornici scrostate, s'univano alla signora Giuditta per affermare che avevano veduti tempi migliori. Sopra una scans&#xEC;a facevano bella mostra delle confettiere di cartone scolorito, qualche pezzo d'argento Cristophle che ricordava l'incoronazione di Napoleone primo, e delle chicchere di porcellana, vecchie senza essere antiche, religiosamente coperte da un velo verde, che doveva aver fatto cinquant'anni prima il viaggio da nozze sul cappello di qualche sorella della proprietaria. Disopra al camino eternamente spento, fra molte fotografie ingiallite, era appeso in una cornicina di cartone, qualche cosa come uno specchietto vecchio a cui mancasse in pi&#xF9; luoghi la foglia. Quello specchietto era stato altre volte un dagherrotipo che, collocato di sghembo, con un raggio di sole che lo battesse in diagonale, in un dato punto della stanza, ed in certe ore speciali, rifletteva un non so che, come un profilo intagliato nell'acciaio. Ma il tempo aveva cancellato ogni cosa; e non rimaneva che un vetro macchiato, sul quale soltanto l'entusiasmo cieco della signora Giuditta s'illudeva di vedere il ritratto del Modena, il pigionante illustre fra gli illustri, che aveva fatta la gloria della sua casa. Quel salotto, l'affittacamere lo metteva a disposizione de' suoi pigionali; preferiva che ricevessero l&#xE0; che nelle loro stanze, e quand'era riescita a far gelare un visitatore in quel buco, aveva l'aria d'aver fatto una larghezza all'inquilino che aveva ricevuta la visita, e diceva: &#xAB;Cos&#xEC; vedranno che lei abita in una casa ammodo.&#xBB; Poi domandava se aveva fatto vedere a quel signore la sua galleria fotografica di pigionanti illustri. &#xAB;Gli ha mostrato il ritratto della Marchionni? Del Boccomini? Del Modena?&#xBB; Era la sua ambizione aver gente famosa in casa sua.<br/><br/>
Le persone ignote per quanto buone, cordiali, e se anche pagavano meglio delle altre, non le nominava mai.<br/><br/>
La signora Giuditta usciva cos&#xEC; poco dal suo guscio che la vedevo di rado. Ma ogni tanto andavo a domandarne nuove. Un giorno, dopo un'assenza di parecchi mesi da Milano, entrai nella sua porta per salire a vederla.<br/><br/>
 &#xC8; morta, mi disse il portinaio. &#xC8; morta di vaiuolo nero all'ospedale.<br/><br/>
 Perch&#xE8; all'ospedale? domandai.<br/><br/>
 Gli inquilini delle sue stanze erano fuggiti appena saputo il suo male, ed era rimasta sola.<br/><br/>
 Ed i suoi parenti?<br/><br/>
 &#xC8; venuto un nipote, mi rispose ancora il portinaio, ma soltanto dopo che era morta per portar via i mobili.<br/><br/>
 Non furono venduti pei funerali?<br/><br/>
 Nossignora. I funerali li pag&#xF2; quella donnina che veniva spesso ad abitare una delle sue camere mobigliate.<br/><br/>
 Quale donnina?<br/><br/>
 Non la conosceva? &#xC8; la moglie d'un commesso viaggiatore, e, quando il marito era in viaggio e lei non poteva seguirlo, veniva dalla signora Giuditta per non rimaner sola. Le voleva bene; era l'unica che andasse a prendere sue nuove all'ospedale....<br/><br/>
Non era nella galleria dei pigionanti illustri quella, e la povera vecchia non me ne aveva mai parlato.<br/><br/>
Mutati i particolari della dentiera, dei riccioli, con qualche variante nelle piccole man&#xEC;e, le affittacamere di condizione civile somigliano tutte dal pi&#xF9; al meno alla signora Giuditta. Per loro quella magra industria rappresenta la fine d'una vita delusa; una tavola di salvamento a cui si aggrappano per non morire d'inedia, quando hanno perduto famiglia, agiatezza, giovent&#xF9; ed illusioni.<br/><br/>
Ce ne sono altre invece, che non furono mai pi&#xF9; fortunate, che vengono dal popolo; per quelle la professione dell'affittacamere non &#xE8; una fine ma un principio, un punto di partenza per giungere a gloriosi ideali. Ne cito un esempio nel capitolo seguente.<br/><br/><br/>
II.<br/><br/>
La madre aveva servito molti anni in una casa signorile. La sua padrona, morendo, le aveva lasciati dei mobili, coi quali la Teresa era tornata in famiglia a deplorare co' suoi la spilorceria della morta.<br/><br/>
 Non ho avuto fortuna, diceva. Ci sono delle signore che hanno qualche affezione da nascondere, debbono ricevere lettere, visite, uscire senza farsi scorgere, e senza l'aiuto della cameriera non fanno nulla. Oppure fanno dei debiti colla sarta, colla modista, bisogna farle star zitte perch&#xE8; il marito non gridi, ed &#xE8; ancora la cameriera che cerca una somma in prestito, va ad impegnare i gioielli, a vendere qualche cosa; ed allora la padrona non guarda pel sottile, le mancie corrono, si hanno dei doni, si pu&#xF2; raggranellar del denaro per non morire poi nella miseria. A me invece &#xE8; toccata una padrona che non vedeva pi&#xF9; in l&#xE0; del naso; marito e figli, figli e marito; nessun lusso; ed in casa lavorava che era una vergogna. A questo modo una cameriera rimane sempre povera. Non &#xE8; come la cuoca che maneggia il denaro; per noi se non capita una circostanza....<br/><br/>
La Teresa aveva un marito, operaio sfaccendato, un figlio quasi sordo e quasi muto, inetto a qualsiasi mestiere, e due figlie.<br/><br/>
Dopo aver disprezzati quei mobili &#xAB;dei cenci, che non metteva conto di dir grazie, buoni da far legna per l'inverno, che una donna ricca avrebbe dovuto vergognarsi di lasciarli in eredit&#xE0;, ecc.&#xBB; ciascuno vi adagi&#xF2; sopra le sue speranze.<br/><br/>
 &#xAB;Mobiliare delle camere da affittare,&#xBB; Questa fu l'idea concepita ed approvata da tutta la famiglia. Ma ogni individuo la considerava sotto un punto di vista speciale.<br/><br/>
 I mobili sono miei; se ne caveremo da vivere, la padrona di casa sar&#xF2; io sola, suggeriva l'orgoglio della Teresa.<br/><br/>
 Ci sar&#xE0; sempre qualche poltrona o qualche tavola da restaurare, si dovranno stendere i tappeti, appiccar le cortine od i capoletti; sar&#xE0; una scusa per lasciar la bottega, e non far pi&#xF9; il falegname, calcolava l'infingardaggine del marito.<br/><br/>
 S'avranno in casa degli artisti, degli ufficiali, dei signori; ci faranno la corte, e troveremo da maritarci bene e saremo ricche. Era l'ideale delle ragazze.<br/><br/>
E tutti d'accordo pensavano:<br/><br/>
 Quello stupido Michele, che non sa parlare e ci sta sulle spalle a tutti, terr&#xE0; pulite le camere e servir&#xE0; i pigionanti. Sar&#xE0; un modo di cavarne partito.<br/><br/>
Quando conobbi quella gente erano molti anni che facevano l'affittacamere.<br/><br/>
L'ideale della Teresa s'era avverato in parte. La faceva da padrona dispotica col marito e lo tiranneggiava. Ma le figlie tiranneggiavano lei. Avevano voluto tenere dei pigionali a dozzina, e la Teresa era stata obbligata a cucinare il pranzo, ed a servire a tavola, dove c'era sempre il suo posto, ma non le si dava tempo di sedere. Era una vecchietta secca ed arcigna, che si faceva gli occhi cisposi a forza di rimpiangere la spilorceria della defunta padrona, la grettezza dei pigionanti, la pigrizia del marito, la meschinit&#xE0; della professione, l'ingratitudine degli uomini....<br/><br/>
Il marito aveva infatti lasciata da anni la bottega, ma era curvo a forza di piegarsi ai comandi di tutti; le tre donne gli rinfacciavano il pane che mangiava; gli facevano fare ogni sorta di lavori in casa, ma non ne tenevano conto; ed egli faceva tutto male e di malavoglia; ma qualche cosa doveva pur fare, e non aveva mai un soldo in tasca, e passava le giornate sonnecchiando sotto una tempesta di rimproveri, lasciando dire, e mangiando quel che gli davano, seduto al focolare come un gatto domestico.<br/><br/>
La figlia maggiore, Ernesta, era vecchia, anemica, un po' calva; le mancavano parecchi denti, ed aveva il lobo d'un orecchio spaccato. Da un gran pezzo aveva lasciato il mestiere di modista, e teneva in ordine la biancheria delle camere e degli inquilini. Era sempre in moto, sempre affaccendata; si pettinava a met&#xE0; del giorno, qualche volta la sera; se il lavoro era soverchio non si pettinava affatto. Strascicava le ciabatte, portava dei vestiti tutti frittelle, colla pedana sfilacciata, la vita disadatta, i gangherini o i bottoni mancanti, ed una vecchia pezzuola annodata al collo. Ed in quell'arnese, se s'imbatteva coi pigionanti, si metteva a discorrere di  partizioni , di  scritture , di  quartali , d'impresari, di soprani  pastosi , di tenori che  baritoneggiano , di  do di petto .... conosceva tutto il gergo teatrale, e se ne gloriava. Toglieva la fascia ai giornali teatrali degli artisti che aveva in casa, e li scorreva curiosamente, poi diceva alla madre o alla sorella, o, in mancanza di quelle, anche al padre:<br/><br/>
 Ha avuto un  gran successo  a Lisbona. Ha fatto furore al Covent Garden nella  Linda . &#xC8;  scritturato  a Bukarest con quaranta mila lire per venticinque recite e la  beneficiata ....<br/><br/>
 Quello &#xE8; un grande artista! Che fortuna deve fare! &#xC8; un fenomeno!<br/><br/>
E tutta la famiglia stava in ammirazione di quell'innominato che chiamavano sempre  lui , e l'Ernesta si pavoneggiava, e godeva, come se si fosse trattato di lei stessa o di suo marito. Si abbandonava a narrare dei particolari gloriosi della carriera di  lui : dame che se n'erano innamorate, giovani dell' alta aristocrazia  che avevano staccati i cavalli dalla carrozza e l'avevano strascinata all'albergo, serenate, doni di gran valore, versi.... Chiunque li avesse uditi parlare con quella passione, con quell'entusiasmo, avrebbe creduto che quella gente ricordasse un caro assente, un figliolo, la gloria e l'amore della famiglia.<br/><br/>
Invece  lui  era stato l'amante dell'Ernesta; l'aveva trascinata con s&#xE8; per qualche tempo di teatro in teatro, facendola stare nelle quinte ad aspettarlo con un mantello per coprirlo quando rientrava sudato, facendole portare la scatola da toletta, cucire gli accessori dei costumi. Poi un bel giorno lui aveva sposata una prima donna ricca, e l'Ernesta era tornata a casa coll'orecchio fesso da uno schiaffo, che le aveva fatto saltare l'orecchino da un capo all'altro del teatro.<br/><br/>
E di quelle scene brutali ne aveva sofferte molte, a giudicarne dallo stato in cui era ridotta; e sui primi tempi dopo il suo ritorno non aveva osato mostrarsi per le strade di Milano, aveva pianto, aveva mandato ogni sorta d'imprecazioni. Ma le imprecazioni erano sempre state rivolte alla moglie. Tutto l'odio dell'Ernesta e della sua famiglia era per quella donna. &#xAB;Se non fosse entrata di mezzo lei coi suoi denari, presto o tardi l'Ernesta sarebbe riescita a sposarlo, ed ora sarebbe moglie d'un grande artista, e ricca, ed in grado di aiutare i suoi....&#xBB;<br/><br/>
La slealt&#xE0;, il carattere violento, i trattamenti brutali di  lui , s'erano andati cancellando dalla loro memoria man mano ch'egli saliva in rinomanza. Non potevano voler male ad un uomo che aveva acquistato tanto nome e tanto denaro. La loro cupidigia e la loro vanit&#xE0; erano lusingate solo dall'idea che essi avevano avuto in casa il tenore famoso, che l'Ernesta era stata due anni con lui, e possedeva ancora delle lettere sue!<br/><br/>
Intanto la figlia minore era cresciuta e s'era fatta una bella giovane. A quindici anni, prima assai d'avere ben imparato il mestiere di sartora, aveva lasciata la scuola di sartoria perch&#xE8; le altre scolare erano troppo volgari; non poteva adattarsi a vivere con loro.<br/><br/>
Non gi&#xE0; che la Teresa avesse mai pensato di far istruire la figlia. L'aveva mandata alle scuole comunali, finch&#xE8; non l'aveva creduta in grado di essere accettata da una sarta per fare le imbasciate e portare lo scatolone, e poi non ci aveva pensato pi&#xF9;. Ma la Maddalena aveva ascoltate fin da bambina le reminiscenze teatrali della sorella, e ne era sempre stata orgogliosa. Poi era cresciuta nella compagnia dei cantanti, attori, giornalisti, ufficiali, che occupavano le stanze mobiliate. Quei signori l'avevano vezzeggiata da bambina, e corteggiata appena s'era fatta adolescente. Un giovane tenente, che aveva passato pi&#xF9; di sei mesi a Milano, le aveva insegnato un po' di francese, usando per libri di testo i romanzi di  Dumas p&#xE8;re . La Maddalena se n'era appassionata. Credeva d'averci imparata la storia di Francia, e quando poteva parlare di Maria Antonietta, di Luigi decimosesto, della rivoluzione, di Marat, si dava l'aria di saperla lunga. Quel tenente era stato il suo primo amore; un amore sentimentale da giovinetta. Poi era partito e non se n'era saputo pi&#xF9; nulla; gli era succeduto il cronista d'un giornale teatrale, che aveva portato da leggere alla Maddalena delle romanze, dei libretti d'opera, e le aveva letti lui stesso dei versi del Fusinato, e le Lettere a Maria dell'Aleardi, sulle quali la Maddalena aveva versate molte lagrime, all'indirizzo del tenente. Ne aveva imparati dei brani a memoria, che declamava con enfasi, sbagliando le pause.<br/><br/>
Tutte queste sentimentalit&#xE0; erano state causa del disaccordo tra la Maddalena e le sue compagne di scuola alla sartoria. Lei si credeva da pi&#xF9; di loro, e voleva sfoggiare il suo sapere. Loro la trovavano stravagante e la burlavano.<br/><br/>
Quando la Maddalena si mise a lavorare in casa, tra che non sapeva ancora il mestiere, tra che pensava a tutt'altro, fece un grande sciup&#xEC;o di roba, disgust&#xF2; le prime pratiche, e le rimase tutto il tempo immaginabile per leggicchiare e declamare, e fare le chiacchierine galanti cogli inquilini delle stanze mobiliate.<br/><br/>
Nello stesso casamento, al pian terreno, c'era un giovane tappezziere che s'era innamorato della sartorina; ma lei si credeva nata ad alti destini, e diceva che &#xAB; colla sua educazione , non avrebbe mai potuto adattarsi a sposare un operaio. Era avvezza a vivere  in una societ&#xE0; pi&#xF9; alta &#xBB;. E la famiglia partecipava alle sue illusioni.<br/><br/>
Anzich&#xE8; scoraggiarsi pel caso disgraziato dell'Ernesta, ne traevano degli argomenti in appoggio alla loro vanit&#xE0;. Vedete un po', dicevano, che fortuna ha fatto quello l&#xE0;, e che gloria si &#xE8; acquistata. Se l'Ernesta fosse sua moglie, ora sarebbe come una regina. E invece, se avesse sposato un operaio, sarebbe una povera donna, e si logorerebbe la vita a lavorare pel marito e pei figli. Non ci sono che gli artisti; il mondo &#xE8; per loro.<br/><br/>
Che l'Ernesta poi non fosse stata sposata, e fosse finita cos&#xEC; miseramente, era per loro un caso eccezionale da attribuirsi all'incontro fatale di quella prima donna ricca. La Maddalena sarebbe certo pi&#xF9; fortunata.<br/><br/>
C'era sempre fra i pigionanti qualche preferito, pel quale si appassionavano tutti, madre, padre e figlio; quello era il candidato alle nozze della Maddalena. Portava dei biglietti d'ingresso pei teatri, accompagnava le due sorelle, vestite troppo in gala, ed ornate di vecchi cappellini e piume e gioielli falsi, avanzi di qualche cantante passata per le loro stanze mobiliate, pagava un gelato, o un bocconcino da cena al ritorno, che godevano tutti in famiglia sulla tavola della cucina; e questo bastava per farlo entrare in grazia: &#xAB;Era gentiluomo, le aveva accompagnate rispettosamente come fossero state due dame; e generoso; e con che bont&#xE0; si era messo a cenare in famiglia; si vedeva subito una persona bene educata; se la Maddalena sapeva accaparrarselo....&#xBB;<br/><br/>
Poi il candidato se ne andava pei fatti suoi senza domandare la mano della ragazza, e diventava un briccone o poco meno.<br/><br/>
La Maddalena era troppo romanzesca per badare al denaro; per lei l'ingegno era tutto. Si innamor&#xF2; d'un attore drammatico affatto ignoto, che era succeduto al cronista del giornale di teatri, nel sottoscala. Era poverissimo, ma si sentiva destinato alla gloria. Ammirava la cultura straordinaria della sartina; la dichiarava capace di comprenderlo, e sovente la sera recitava per lei sola delle scene, che  nessun altro attore sapeva interpretare . Tutta la famiglia si commoveva, piangeva, lo trovava sublime. Poi, &#xAB;con quella bont&#xE0; delle persone d'ingegno&#xBB;, diceva la Maddalena, la faceva provare a recitare anche lei. E lei declamava con enfasi dei versi di libretti d'opera, che erano la sua passione; ce n'erano di quelli che la facevano sempre piangere, specialmente quelli della  Traviata: &#xAB;Croce e delizia al cor&#xBB; .<br/><br/>
Per la Maddalena e per l'attore fu il contrario. Cominciarono dalla delizia. La croce venne dopo vari mesi, quando egli trov&#xF2; da collocarsi in una buona compagnia, e part&#xEC; dicendo, col suo bel accento romano, che andava  &#xAB;a cogliere allori per la sua fanciulla&#xBB; .<br/><br/>
E ne ebbe infatti di quegli allori che, sebbene senza radici e destinati ad appassire presto, giovano sempre ad un artista. Ma quanto ad offrirli alla &#xAB;sua fanciulla&#xBB; non ci pens&#xF2; affatto. La Maddalena cominci&#xF2; dallo scrivere lettere piene di fiducia e d'amore, e dal parlare con tutti del suo fidanzato, del suo sposo, coll'idea di dare all'assente una prova di fedelt&#xE0;. Ma l'assente non ne tenne conto, e la povera giovane pass&#xF2; per quella lunga serie di giorni affannosi, in cui la donna innamorata aspetta ogni mattina una lettera che non viene, riprende a sperare ogni sera, e torna ad esser delusa il domani, fa mille congetture dolorose, trema, poi riscrive, poi aspetta daccapo, finch&#xE8; il sospetto le si insinua nel cuore, si rafforza, cresce fino alla disperazione.<br/><br/>
La disperazione della Maddalena fu doppiamente grande, perch&#xE8; le nacque una bambina, ed in quella circostanza il padre, chiamato con suppliche e telegrammi, rispose con una lettera fredda, esprimendo dei dubbi sulla sua paternit&#xE0;. &#xAB;La casa era sempre piena di giovinotti, la Maddalena chiacchierava con tutti, e lui non poteva sapere fino a che punto fossero andate le loro relazioni&#xBB;.<br/><br/>
In un giorno di scoraggiamento l'Ernesta, che aveva sempre in mente delle scene teatrali, disse:<br/><br/>
 Se ora il tappezziere venisse a dirti: &#xAB;Io t'amo sempre, perdono tutto, tua figlia sar&#xE0; mia figlia; vuoi sposarmi?&#xBB;<br/><br/>
La Maddalena croll&#xF2; il capo e rispose:<br/><br/>
 Non potrei adattarmi. Sono avvezza alle persone ben educate, ben vestite, che parlano bene. Poi soggiunse guardando la sua bambinetta che giocava per terra:<br/><br/>
 Quando l'Aida sar&#xE0; grande (le avevano messo quel nome d'opera) bader&#xF2; bene di non affittare che a giovani gi&#xE0; avviati nella loro carriera. Se Alberto non avesse avuto bisogno di allontanarsi da me per guadagnarsi nome e denaro, non mi avrebbe dimenticata.<br/><br/><br/>
FEDE.<br/><br/>
/* O let him whose sorrow<br/>
  No relief find,<br/>
  Trust in God and borrow<br/>
  Ease for heart and mind.<br/><br/>
     (Inno protestante) .<br/><br/><br/>
Ormai non era pi&#xF9; possibile negare che l'unico figlio ed erede del professore Trestelle, filosofo materialista, aveva un'ombra scura intorno al labbro superiore. E, dacch&#xE8; questa verit&#xE0; era stata riconosciuta, le esigenze del signorino avevano rotto ogni freno. Le sue scarpe non erano mai lucide a sufficenza; ed i colori e la finezza delle calze erano argomento di lunghe e minute istruzioni, e di altrettante lagnanze; i solini riescivano sempre o troppo o poco insaldati, e nessuna tavolozza possedeva la tinta precisa di turchino che avrebbero dovuto avere.<br/><br/>
La zia Giuliana, sorella del professore materialista, e la serva, erano affaccendate tutto il santo giorno per tenere in ordine il guardaroba del Don Giovanni in erba; ed intanto il governo della casa, la cucina ed il resto, andavano alla peggio.<br/><br/>
Un giorno il professore filosofo, che nella sua qualit&#xE0; di materialista, alla tavola ci badava molto, chiam&#xF2; sua sorella, pos&#xF2; gli occhiali sul volume di Darwin che stava leggendo, e disse:<br/><br/>
 Cos&#xEC; non si va avanti. Bisogna prendere una donna che si occupi esclusivamente della cucina.<br/><br/>
La zia Giuliana cominci&#xF2; le ricerche, e le aspiranti si succedettero a processione, e ciascuna aveva da narrare una storia commovente per raccomandarsi.<br/><br/>
Il professore materialista rideva del suo riso da scettico a quelle narrazioni, e rimandava le postulanti.<br/><br/>
Finalmente si present&#xF2; una vecchia smilza e lunga, vestita di nero, tutta ravviata e pulita, con uno scialle nero che le copriva il capo e veniva ad incrociarsi sul petto.<br/><br/>
 Come vi chiamate? domand&#xF2; la zia Giuliana.<br/><br/>
 Cecchina.<br/><br/>
 Siete maritata?<br/><br/>
 Sono vedova.<br/><br/>
Il professore, che assisteva a quel dialogo, smise di leggere, accavall&#xF2; le gambe, e, preparando il sorriso scettico, stette a sentire la barbarie del marito. Ma la Cecchina non diceva nulla. Allora cominci&#xF2; lui per incoraggiarla:<br/><br/>
 E vostro marito....<br/><br/>
 Mio marito &#xE8; morto, che Dio l'abbia in gloria.<br/><br/>
Il sorriso scettico si accentu&#xF2; terribilmente, ed il professore ripresa:<br/><br/>
 E non v'ha lasciato nulla?<br/><br/>
 M'ha lasciato tre figlioli.<br/><br/>
 E con questi tre figlioli siete obbligata a servire?<br/><br/>
 Sono poveri ed hanno famiglia; se lavorano loro, &#xE8; giusto che lavori anch'io.<br/><br/>
 E vivete sola?<br/><br/>
 Nossignore. Sto col pi&#xF9; giovane dei miei figli e colla nuora.<br/><br/>
 Andate d'accordo colla nuora?<br/><br/>
 Si cerca di sopportarsi con pazienza, da buoni cristiani....<br/><br/>
Il professore, senza alzar gli occhi dal libro, disse:<br/><br/>
 Non credo che facciate al caso nostro. Si cercava una cuoca.<br/><br/>
 Scusi tanto, riprese la Cecchina. Mi era stato detto che si contenterebbe d'un mangiare semplice.... Scusi tanto.<br/><br/>
E s'avvi&#xF2; verso l'uscio. Ma la zia Giuliana le teneva dietro cogli occhi. Sapeva che la cucina casalinga e pulita era il debole di suo fratello, e la pulizia di quella donna la incantava. Perci&#xF2; indovin&#xF2; che non sarebbe disapprovata trattenendo la cuoca, e le domand&#xF2;:<br/><br/>
 E voi lo sapete fare un mangiare semplice e buono?<br/><br/>
 I miei signori si contentavano, rispose la Cecchina.<br/><br/>
 Perch&#xE8; li avete lasciati i vostri padroni?<br/><br/>
 Perch&#xE8; i figli s'erano fatti grandi e volevano un cuoco.<br/><br/>
La zia Giuliana disse che prenderebbe informazioni; ed infatti le fu confermato quanto la Cecchina aveva detto. Per dieci anni aveva servito nella famiglia d'un avvocato. La signora aveva una malattia in una gamba, e la povera donna l'aveva sempre curata, medicata, assistita. Poi l'aveva vegliata assiduamente quand'era stata per morire; ma morta lei, i figli avevano trovato che un cuoco avrebbe dato alla casa pi&#xF9; lustro di quella povera vecchia, ed avevano licenziata la Cecchina senza nessun compenso pe' suoi lunghi e fedeli servigi, tranne il salario convenuto.<br/><br/>
La Cecchina aveva cinquantasei anni, ma ne dimostrava almeno dieci di pi&#xF9;. Aveva pochi capelli, quasi tutti bianchi, gli occhi infossati nelle orbite, e due solchi alle tempia, che facevano pensare ai crani umani allineati negli ossari; le guance erano due cavit&#xE0;, ed il mento sporgeva innanzi pel ravvicinamento delle gengive, a cui erano mancati quasi tutti i denti. Eppure dalla fronte, dalla linea diritta del naso, dalla piccolezza della bocca, e dall'ovale del volto, si capiva ancora che quella donna era stata bella.<br/><br/>
La zia Giuliana disse che, fra le cuoche che s'erano offerte, quella era la migliore per ogni rispetto, ed il professore, sempre brontolando che era una beghina, una baciapile, un'ignorante, fin&#xEC; per accettarla al suo servizio.<br/><br/>
E beghina era infatti la Cecchina. Ogni mattina, prima d'andare dai padroni, entrava in chiesa a sentire la messa, e la sera, nel tornare a casa sua, passava ancora a dire un'Avemmaria. Ma era laboriosa, discreta, onesta; e la zia Giuliana, che badava a mantenere l'ordine della famiglia ed era tollerante per il resto, lasciava che suo fratello gridasse contro la &#xAB;strana confusione d'idee di quella donna e gli errori grossolani, e fatali al progredire della civilt&#xE0;&#xBB;, e si teneva preziosa la nuova serva, e le pigliava a voler bene, e la interrogava sul suo passato.<br/><br/><br/>
C'erano degli episodi strazianti, delle scene tragiche in quell'esistenza oscura e desolata.<br/><br/>
La Cecchina era figlia d'un salumaio di Como, che aveva un po' di quattrini e soltanto quattro figlioli; tre maschi e quell'unica fanciulla. S'era maritata a diciassette anni con un uomo vicino ai quaranta, che aveva una vecchia relazione con una mugnaia di Borgovico.<br/><br/>
Naturalmente, di quella relazione la Cecchina non ne sapeva nulla allora; ma il marito, che era un barocciaio e faceva continui trasporti di grano al mulino, aveva sposato quella giovinetta pi&#xF9; per i soldi del babbo che per lei; tanto pi&#xF9; che il babbo salumaio, aveva una cera da moribondo pel mal di fegato che soffriva, e non gli si sarebbero dati sei mesi di vita; i figli maschi se n'erano andati pel mondo, chi a Lecco, chi a Varese, ed uno fino a Milano; ed il barocciaio calcolava che, morto il vecchio, avrebbe fatto casa comune colla suocera, e sopratutto banco comune nella bottega. Tutto questo andava molto a sangue alla mugnaia, la quale, per il denaro, avrebbe venduta l'anima al diavolo, e tanto pi&#xF9; facilmente aveva venduto il suo carrettiere a quella giovinetta, sicura come era di ricomprarlo con un'occhiata furba de' suoi occhi trentenni.<br/></p></div></body></html>
