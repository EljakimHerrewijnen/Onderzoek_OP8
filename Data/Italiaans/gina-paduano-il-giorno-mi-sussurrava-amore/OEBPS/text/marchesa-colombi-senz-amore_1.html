<?xml version="1.0"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><title>Senz'Amore</title><meta http-equiv="Content-Type" content="application/xhtml+xml; charset=utf-8"/><link rel="stylesheet" href="css/style.css" type="text/css"/></head><body><div><p>
Non occorre dire che, dopo il matrimonio, Ambrogio continu&#xF2;, grazie al grano ed al mulino, la sua tresca colla mugnaia grassa come una quaglia, serbando alla giovane sposa gli amplessi violenti delle sue ore d'ebbrezza, e le busse delle ore tristi, quando l'altra lo tribolava per avere i quattrini, che il suocero si ostinava a serbare, con quel filo di vita epatica, che gli durava Dio sa come.<br/><br/>
Intanto madre natura, che non &#xE8; punto sentimentale, badava a fare il suo compito senza curarsi se il carrettiere fosse ubbriaco od innamorato; e nella casa della giovine sposa i bambini si tenevano dietro l'uno all'altro come le canne dell'organo; ce n'erano gi&#xE0; tre, due maschi ed una bimba.<br/><br/>
Ed il salumaio non moriva. Anzi, contro ogni aspettativa, un bel giorno gli mor&#xEC; la moglie di polmonite. La povera Cecchina pianse amaramente la perdita della sua mamma; ed il carrettiere riform&#xF2; il suo programma, e pens&#xF2; di andar a vivere col suocero il quale, oltre a mantenergli la moglie ed i figlioli, gli avrebbe lasciato metter mano nella cassetta del banco.<br/><br/>
Ma il suocero, epatico e malandato com'era, si trovava per l'appunto nella stessa condizione di lui; aveva un'amante; e la recente vedovanza gli permetteva di sposarla. Figurarsi se voleva in casa tutta quella trib&#xF9; di figlia e genero e bambini, a disturbargli la luna di miele! Lo avesse pur voluto lui, c'era la seconda moglie che ci metteva riparo, perch&#xE8; alla cassetta del banco voleva starci lei; era quello l'unico amore che l'aveva spinta nelle braccia magre del vecchio salumaio.<br/><br/>
Allora il barocciaio sfog&#xF2; contro la Cecchina tutta l'amarezza della sua delusione, e furono rampogne, busse, miserie d'ogni sorta, fino al giorno tremendo in cui la poveretta si vide portare a casa il marito moribondo sopra una barella.<br/><br/>
 Aveva il viso, i capelli, il collo, tutti coperti di sangue, narrava la Cecchina; e non si capiva neppure dove fosse la ferita. Quando vidi quell'orrore, mi posi a gridare: &#xAB;Madonna santa! com'&#xE8; stato?&#xBB; E gli uomini che lo avevano portato mi risposero: &#xAB;&#xC8; per quella strega bionda di Borgovico. Ha saputo che Ermanno il barcaiolo le bazzicava in casa, e ci andava dopo di lui; e lui, nell'uscire, lo ha aspettato alla porta, e quando l'ha visto venire, gli &#xE8; balzato incontro colla sua frusta da carrettiere, gridando: &#xAB;Vai dentro se n'hai il cuore, che ti stacco il collo con questa corda, guarda!&#xBB; Ma l'altro, che va sempre col coltello affilato in tasca, ha detto: &#xAB;Serbala per le bestie la tua corda da frusta, villano: questo taglia meglio, per Dio santo!&#xBB; E lo ha steso in terra d'un colpo&#xBB;.<br/><br/>
La Cecchina abbassava la voce nel raccontare quelle infamie, e sopratutto le bestemmie, come se temesse che il Padre Eterno avesse a sentirla di lass&#xF9;. Ma la zia Giuliana la interrogava con tanto cuore, che lei si faceva animo a raccontar tutto, e proseguiva:<br/><br/>
 Mandai una vicina a chiamare il medico, e misi in fascie un lenzuolo buono, per bendare la testa a mio marito, e mi veniva il pianto dal cuore, perch&#xE8;, malgrado tutto, era il mio uomo, ed avevo quei figlioli; ed avrei fatto ogni cosa per assisterlo ed alleviargli il male. Ma appena pot&#xE8; parlare, egli domand&#xF2; la sua mugnaia; la chiamava piangendo, &#xAB;che quell'altro brigante non gliel'avesse a portar via&#xBB;. Cosa farci? Era moribondo, e la volont&#xE0; dei moribondi non si deve contrariare. Mi tocc&#xF2; a me d'andarla a cercare, e pregarla di venire se non voleva farlo morir disperato. E poi dovetti starmene in un canto a veder lui che si buttava con le braccia fuori dal letto incontro a quella donna, e la supplicava:<br/><br/>
&#xAB;Oh Maddalena, non mi abbandonare, che t'ho voluto tanto bene; non mi abbandonare!&#xBB; E mor&#xEC; pregando lei come se fosse stata la Madonna.<br/><br/>
Rimasta vedova, la Cecchina aveva dovuto provvedere per parecchi anni a s&#xE8; ed ai figli col solo lavoro delle sue mani. Aveva fatto la lavandaia, la serva, la barcaiola, la filatrice. Poi i figli avevano cominciato a guadagnare qualche cosa. Ma, avvezzi ad esser mantenuti dalla mamma, si facevano tirare pei denti a dar qualche soldino in casa, e soltanto la figliola, tornando dalla filanda, portava tutti i denari della settimana alla Cecchina, e non domandava nulla.<br/><br/>
C'era un altro giorno doloroso, un altro nuvolone nero su quell'orizzonte grigio, su cui il sole non aveva mai mandato un raggio di calore n&#xE8; di luce.<br/><br/>
La Cecchina, istigata dalla zia Giuliana, narrava la partenza di suo figlio per l'esercito, mentre il professore sorbiva, lento lento, il caff&#xE8;.<br/><br/>
 Giovanni era stato esente dalla leva perch&#xE8; era il primo ed io era vedova, diceva la vecchia; e pochi mesi dopo aveva preso moglie e se n'era andato a Dongo a lavorare nella fabbrica di ghisa. L'anno dopo dovette andare Michele alla leva; quello non c'era modo di salvarlo. Quando dovette partire, spogliai la casa di tutto quanto avevo. Quella poca tela messa da parte per la ragazza la vendetti; e poi gli diedi fin il mio anello nuziale, che lo vendesse a Milano per procurarsi qualche soldo. La mia figliola, poveretta, diceva: &#xAB;Dategli tutto, mamma; accontentatelo, perch&#xE8; sar&#xE0; lui che dovr&#xE0; darvi pane quando sarete vecchia; io me ne vado con questa tosse; m'ha uccisa la filanda&#xBB;. Io non credevo, perch&#xE8; era tanto giovane e, dalla tosse in fuori, non pareva malata; era pi&#xF9; stanca che altro; con un po' di riposo avrebbe ripreso colore e sarebbe tornata come prima; ne ero sicura. Quello che mi crucciava era Michele, che se ne andava via fin in capo al mondo, dove c'erano i briganti.<br/><br/><br/>
 Quella mattina, me la ricordo sempre. Tirava un vento che il battello a vapore saltava sul lago come un cervo nel bosco, e veniva gi&#xF9; una pioggerella diaccia, che era come sentirsi cadere addosso tante punte d'aghi. Quando mi alzai, Michele era gi&#xE0; uscito; e la Teresa dormiva nel mio letto tutta rossa in volto come un fiore; dormiva il dolce sonno della giovent&#xF9;; ed io pensai: &#xAB;Che morire! questa la salvo per me; il re non me la prende questa, e fra un mese sar&#xE0; guarita; non si muore con quei colori, e con quel sonno profondo&#xBB;.<br/><br/>
 Ed uscii in punta di piedi pensando a quella consolazione che mi restava, in mezzo a tanti guai. Quando mi accorsi che pioveva, non tornai neppure indietro a pigliare l'ombrello per non svegliare la mia figliola. Per che cosa svegliarla? per condurla a piangere laggi&#xF9; alla stazione? C'&#xE8; sempre tempo di piangere a questo mondo.<br/><br/>
Ci volle un bel tratto a giungere a Camerlata, e quando arrivai ero fradicia. La folla dei coscritti e dei parenti s'era riparata sotto la piccola tettoia, dove si stava pigiati che non si poteva muovere un dito. Ma io ero alta, e rizzandomi in punta di piedi, potevo cercare il mio figliolo al disopra delle teste degli altri. Dopo molto guardare, mi riesc&#xEC; di scorgerla in un angolo la sua testa bruna e riccioluta. Michele era l&#xE0;, rincantucciato in fondo alla stazione, col viso rivolto al muro; e guardava in terra. Mi sentii serrare il cuore. Ero sicura che pensava alla sua mamma, e si nascondeva la faccia, per non farsi scorgere che ci pativa tanto ad abbandonarmi; non era un ragazzo espansivo, ma in quel momento il suo cuore di figlio doveva farsi sentire. Chiamai pi&#xF9; volte: &#xAB;Michele! Michele!&#xBB; Ma non mi ud&#xEC;. Allora feci a spintoni, senza badare alle maledizioni ed agli urti che mi rispondevano, ed a forza di fare, mi riesc&#xEC; di arrivargli vicino, tanto da potergli toccare una spalla. Si volt&#xF2; in fretta, ed aveva gli occhi rossi e grossi come pugni. Gli stesi le braccia singhiozzando: &#xAB;Sono qui, Michele, sono io&#xBB;. E mi pareva che dovessi morire l&#xE0; sul suo cuore, oppure andargli dietro dove il re lo mandava.<br/><br/>
Ma lui non me le stese le sue braccia. Il capo solo aveva voltato verso di me, e la persona era ancora rivolta al muro, e le sue mani posavano sulle spalle d'una ragazza pallida, che piangeva senza asciugarsi le lagrime.<br/><br/>
 Oh mamma! mi disse, cosa vi &#xE8; saltato in mente di venir fuori con questo tempo?<br/><br/>
Io non potei rispondere; avevo un gruppo in gola, ed un freddo mi correva nelle vene, come quando avevo veduto il mio uomo morire colle mani sulle mani della sua mugnaia. Mi caddero le braccia, e rimasi l&#xE0; senza dir nulla; egli mi susurr&#xF2; spingendo il capo indietro:<br/><br/>
 Andate, mamma, andate a casa; non lasciate sola quella poveretta, che se ne va alla malora, se ne va.<br/><br/>
Che il signore mi perdoni, perch&#xE8; in quel momento non ci ho veduto pi&#xF9;, e gli ho gridato:<br/><br/>
 Taci, malaugurio! Non ti basta di abbandonare la tua mamma come un cane per badare a far all'amore, mi vuoi far morire quella sola figliola che mi vuol bene! Non troverai mai bene a questo mondo, guarda!<br/><br/>
M'era appena scappata di bocca quella parola, che ero pentita; ma avevano aperto i cancelli, e tutti s'erano pigiati per uscire. Mi trovai l&#xE0;, vergognosa di quanto avevo detto, abbandonata, estranea a tutti in mezzo a quella gente che si baciava e piangeva l'un per l'altro. Il cuore di mio figlio se l'era preso quella giovane che non aveva fatto nulla per lui. Ed io, che lo avevo allevato, e che m'ero distrutta lavorando per dargli pane, ero cos&#xEC; mortificata d'essere andata l&#xE0; a sorprenderli, come se avessi fatta un'azionaccia.<br/><br/>
Gli avevo portato un dispiacere e delle male parole all'ultim'ora, per mia memoria. Non osai pi&#xF9; accostarmi. Lo vidi che dal vagone continuava a parlare con la sua ragazza ed a stringerle la mano traverso lo sportello, ed a guardarla con quegli occhioni gonfi, dove c'era tanto amore da riempiere il cuore a dieci mamme; ma non ne toccano alle povere mamme di quegli amori e di quelle occhiate l&#xE0;. Neppure quando il treno si mise a fischiare, per dire: &#xAB;Badate, si va via; affrettatevi a salutare le vostre mamme&#xBB;; neppure allora pens&#xF2; a cercarmi. Le carrozze si allontanarono adagio, adagio, poi pi&#xF9; in fretta, pi&#xF9; in fretta, e lui sempre fisso a guardare quella giovane, come se lo avesse messo al mondo lei; e quando il treno era tanto lontano che stava per scomparire, si vedeva ancora una cosa che sporgeva dal finestrino e s'agitava adagio, adagio, con un movimento di grande malinconia: era la testa di Michele che salutava la sua ragazza.<br/><br/>
 Ecco; l'uomo non &#xE8; che un animale, disse il professore materialista, che, senza parere, aveva dato retta a quel discorso, e seconda gli istinti della natura.<br/><br/>
E la Cecchina, che non aveva capito le sue parole, disse, appunto come se rispondesse:<br/><br/>
 Se non fosse stato il pensiero della religione, io l'avrei strangolata quella giovane, che mi rubava il cuore di mio figlio. Ma pensavo che questa vita passa presto, e ne viene un'altra dove saremo tutti uguali, poveri e ricchi, e chi pi&#xF9; avr&#xE0; patito trover&#xE0; pi&#xF9; compenso....<br/><br/>
Il professore mise fuori una risatina scettica, e la Cecchina, credendo che riflessa di quanto leggeva nel libro, abbass&#xF2; la voce e disse, parlando alla zia Giuliana:<br/><br/>
 &#xC8; sempre la speranza d'una vita migliore che ci d&#xE0; la forza di sopportare i dolori di questa vita qui.<br/><br/><br/>
Una mattina che Ettore doveva andare a caccia, fece un casa del diavolo perch&#xE8; la Cecchina tardava a giungere con certe calze di lana forti, che aveva avuto l'incarico di preparargli per quel giorno.<br/><br/>
 Non pu&#xF2; tardar molto, disse la zia Giuliana; sar&#xE0; andata alla messa.<br/><br/>
 Ma &#xE8; insopportabile questa beghina, grid&#xF2; il giovinotto. Ci fa aspettar tutti pel suo pregiudizio della messa. Cosa spera cavarne? Il pane siamo noi che glielo diamo.<br/><br/>
 Bisogna aver pazienza, osserv&#xF2; la zia; &#xE8; una buona donna.<br/><br/>
 La morale, sentenzi&#xF2; il professore, pu&#xF2; svolgersi e progredire da s&#xE8;, distaccandosi dalla religione.<br/><br/>
 Ma che cosa promette la morale a questi disgraziati, che non hanno avuto un'ora di gioia in tutta la loro vita? Che compenso pu&#xF2; dare per tutti i dolori che hanno patito? domand&#xF2; la zia.<br/><br/>
 Se fossero meno ignoranti, rispose il professore, comprenderebbero....<br/><br/>
 Ah! se lo fossero, meno ignoranti! Ma intanto sono cos&#xEC;; e patiscono, ed hanno patito dacch&#xE8; sono al mondo; e dacch&#xE8; sono al mondo si sono rassegnati, perch&#xE8; hanno creduto ad un compenso nel mondo di l&#xE0;. Ma va ad illuminarli colla tua scienza; va a dirgli che il mondo di l&#xE0; non esiste; che quando avranno ben tribolato finch&#xE8; resta fiato nei loro poveri polmoni, andranno sotterra, e sar&#xE0; finito tutto; che delle gioie che gli altri godono, degli amori che ci consolano, de' tuoi buoni pranzi, del bel fuoco a cui ti scaldi, della poltrona morbida dove siedi comodamente a chiacchierare per distruggere la loro fede, non ne proveranno mai le dolcezze; che se furono diseredati in questa vita, peggio per loro; che l'altra non &#xE8; che un sogno.... Provati ad illuminare la loro ignoranza prima di farli eguali a te, e vedrai se si rassegneranno ancora, e se non diranno che, poich&#xE8; non c'&#xE8; una vita migliore, vogliono ad ogni costo la loro parte di bene in questa.<br/><br/>
La sera, nell'ora in cui il tepore del caminetto ed il caff&#xE8; caldo e profumato tenevano legato il filosofo nella sua poltrona, la zia Giuliana interrog&#xF2; la Cecchina sulla sua figliola.<br/><br/>
 Oh! Dio! Di tutti i miei dolori, quello &#xE8; stato il pi&#xF9; crudele, esclam&#xF2; la vecchia. Da quel giorno che Michele me l'aveva detto, non potei pi&#xF9; levarmelo dalla mente che se ne andava. Pi&#xF9; la vedevo rossa, e pi&#xF9; pensavo: &#xAB;Ecco; ha la febbre che la brucia di dentro&#xBB;. La condussi all'ospitale, ma non la vollero tenere; e mi dissero che bisognava nutrirla bene. Sempre carne e vino buono. Dove le potevo pigliare queste cose io? Lavoravo come un ciuco; tutto il giorno alla fonte a lavare, che mi si raggranchivano le gambe pel gelo; tutta la notte ad agucchiare, dormendo appena tanto da non morire; ma ci voleva altro. Quando passavo dinnanzi al caff&#xE8; e vedevo dei giovinotti forti e robusti che mangiavano delle bistecche, mi sentivo tutto il sangue, tutto il mio sangue di madre, che ribolliva: e dover tornare a casa a darle della minestra di riso a quella poveretta! E cos&#xEC; se n'&#xE8; andata; l'ho vista morire ogni giorno un poco, finch&#xE8; una mattina mi disse:<br/><br/>
 Mamma, torna presto dalla fontana, perch&#xE8; mi sento come se dovessi andarmene quest'oggi.<br/><br/>
Anch'io lo sentivo, e mi si schiantava il cuore. Non andai alla fonte; andai dal parroco, e per quella volta non ebbi vergogna a dirgli che mi desse qualche cosa per fare un brodo a quella povera creatura cara.<br/><br/>
Ma quando tornai colla carne, era gi&#xE0; fredda. Neppure vederla morire, m'&#xE8; toccato! Ah! se non fosse il pensiero di ritrovarla nel mondo di l&#xE0;....<br/><br/>
 Non aveste mai una consolazione in tanti anni, che ci narrate sempre dolori? domand&#xF2; la zia Giuliana.<br/><br/>
 Mai! esclam&#xF2; la Cocchina, coll'accento della verit&#xE0;. Poi, riprendendosi, soggiunse:<br/><br/>
 La mia consolazione &#xE8; di pregare il Signore che mi riunisca alla mia figliola nell'altra vita, e che dia del bene a' miei figli che sono tanto poveri che si induriscono il cuore e diventano persino cattivi.<br/><br/>
La zia Giuliana prese dal tavolino il trattato di filosofia e lo porse malignamente al professore. Ma quella sera il filosofo non lesse forte, e la mattina dopo, quando Ettore ricominciava a gridare contro la bigotteria della Cecchina, che per andare a pregucchiare gli faceva aspettare il caff&#xE8;, fu il babbo stesso che disse:<br/><br/>
 Lasciala stare, povera donna.... Poich&#xE8; la sua fede le fa del bene....<br/><br/><br/>
TRE PAIA D'ALARI.<br/><br/><br/>
Il maestro Cavalletti aveva la moglie, otto figlioli, s&#xE8; stesso ed una servetta da mantenere; &#xE8; vero che esercitava due professioni: dava lezioni di pianoforte ad una lira per lezione prezzo da provincia, e sonava la viola nell'orchestra del teatro, quando il teatro era aperto, che &#xE8; quanto dire soltanto nel carnovale. Ma erano sempre undici persone a vivere sul lavoro di dieci dita. &#xC8; facile immaginare come scarseggiassero i mobili in quella casa. Per&#xF2; non mancava un cos&#xEC; detto pianoforte, vecchia spinetta scordata ed inaccordabile, sulla quale tutti i membri della famiglia sapevano eseguire un pezzo ad orecchio, non escluso l'ultimo bambino di cinque anni, che sonava la prima battuta del  Parigi, o cara,  con un ditino solo.<br/><br/>
Il pi&#xF9; vecchio della casa era il babbo, che non aveva ancora quarant'anni; erano tutti sani, tutti belli, tutti allegri. Dal mattino alla sera la spinetta non si chiudeva mai, e le sue note stridenti straziavano senza posa i nervi dei vicini; ma i Cavalletti avevano dei nervi robusti, e sopportavano con serenit&#xE0; olimpica le stonature, le voci rauche ed affannose di quell'invalida, che da tempi immemorabili formava il diletto della famiglia.<br/><br/>
Un'altra cosa, che durava da tempi immemorabili, e che non era tollerata con altrettanta rassegnazione, specialmente dalla signora Cavalletti, era l'assenza completa degli alari nel camino. Ogni volta che s'accendeva il fuoco, bisognava architettare con infinito studio l'edificio delle legna per tenerle sollevate senza quegli arnesi indispensabili. Ma, appena il fascio di rami era bruciato nel mezzo,<br/>
 crac , si piegava, e tutte le legna precipitavano gi&#xF9; nella cenere, soffocavano la vampa e spegnevano il fuoco. Bisognava ricominciare daccapo, per riescire, su per gi&#xF9;, agli stessi risultati, e dopo vari esperimenti, la cenere pioveva fuori dal caminetto, le legna sporgevano nere, polverose, aggressive, tutta la famiglia aveva le mani tinte, e la stanza era pi&#xF9; diaccia di prima; le ragazze si lagnavano d'aver insudiciato il ricamo, i ragazzi ridevano, ed i parenti, visto il caso disperato, concludevano che il meglio era andarsi a coricare; si risparmiava freddo, legna e fatica. Soltanto la signora Cavalletti mentre ricopriva colla cenere quel simulacro di fuoco, diceva: &#xAB;Se ci fossero gli alari!...&#xBB;<br/><br/><br/>
Una mattina il maestro, nell'uscir di casa, vide dal portinaio due alari di ferro. Era la fine dell'anno, l'epoca dei pagamenti, ed il borsellino del maestro non era del tutto a secco.<br/><br/>
Si pose a contemplare quei due arnesi, formati da pochi bastoncini di ferro, che parevano due croci.<br/><br/>
 Li vuol comperare? disse il portinaio. Sono dell'inquilino del terzo piano che li vuol rinnovare.<br/><br/>
 Quanto costano? domand&#xF2; il maestro, nel quale la tentazione si era svegliata affamata, come una marmotta che si desta dopo sei mesi di sonno.<br/><br/>
 Non saprei; ma poco di certo, rispose il portinaio; li hanno dati alla cuoca; &#xE8; lei che li vende.<br/><br/>
Si chiam&#xF2; la cuoca, si scambiarono domande ed offerte, ed il maestro fin&#xEC; per pagare due lire e cinquanta centesimi quegli alari, che risalirono trionfalmente i tre piani da cui erano discesi, ed uno di pi&#xF9;, e furono accolti dalla signora Cavalletti coll'entusiasmo con cui si accoglie l'appagamento d'un ideale.<br/><br/>
Quel giorno la serva rientrando dal mercato, i ragazzi e le giovinette tornando dalla scuola, trovarono i bambini in capo alla scala, che, cogli occhi luccicanti ed il sorriso che scopriva i dentini bianchi, facevano a chi darebbe primo la grande novella e gridavano tutti col pi&#xF9; alto tono della loro vocina:<br/><br/>
 Sai che ci sono gli alari! Ci sono gli alari!<br/><br/>
I nuovi venuti, senza nemmeno posare il cappello, colla cartella dei libri a tracolla, correvano a vedere, e tutti gli altri dietro per gioire della loro ammirazione. Anche il maestro, che aveva fatto l'acquisto, quando giunse a pranzo ricevette da tutta la famiglia in coro il grande annunzio, e sebbene rispondesse ridendo: &#xAB;Li ho comperati io&#xBB;, dovette andar a vedere gli alari a posto nel camino spento, salvo ad ammirarli dopo pranzo nell'esercizio delle loro funzioni. Quel giorno il desinare fu corto. Tutti erano impazienti di dar fuoco alle legna. E la sera nessuno ebbe sonno, nessuno si tinse le mani, la signora Cavalletti non ebbe nulla da fare col fuoco, che crepitava allegro fra rami e ceppi solidamente sorretti dagli alari. Tutta la famiglia, raccolta intorno al camino, apprezzava la nuova agiatezza che s'era procurata, e ne godeva.<br/><br/>
 Era una spesa necessaria, diceva il capo di casa.<br/><br/>
 E ne avremo finch&#xE8; vivremo noi, e poi li lasceremo ai nostri figli, soggiungeva la madre.<br/><br/>
 Cos&#xEC; il caminetto fa buona figura, osservavano le ragazze, e se capitasse qualche amico, non si avrebbe a tremare di vedergli rovinare il focolare domestico sulle scarpe, per disgustarlo delle gioie della famiglia.<br/><br/>
E capit&#xF2; infatti qualcheduno, e si fecero cuocere le castagne per festeggiare l'acquisto degli alari.<br/><br/>
Tutti si coricarono tardi, ben riscaldati e contenti; il fuoco, che era stato fino allora una fonte di lagnanze, di disturbi e di liti, divenne un elemento di benessere nelle serate d'inverno, e la famiglia Cavalletti, dopo l'acquisto degli alari, ebbe un desiderio di meno ed un piacere di pi&#xF9;.<br/><br/><br/>
L'inquilino del terzo piano era un romanziere; uomo d'ingegno, di spirito, colto, amabile, riesciva piacevolissimo in compagnia. Aveva la moglie ed una figliola di sedici anni, colte esse pure, che sapevano intrattenere il capo di casa, e tenergli testa nelle conversazioni, spesso un po' fantastiche, un po' sottili, colle quali rallegrava, e qualche volta turbava anche, le sue serate domestiche. Il dottor Valeri passava spesso la sera dal signor Carpi, che abitava il primo piano del casamento: un riccone che aveva molti quattrini e li spendeva allegramente.<br/><br/>
Appunto una sera, entrando nel salotto sfarzoso del suo vicino, il dottore vide luccicare nel caminetto due alari monumentali di bronzo dorato. Non avevano gran pregio per il disegno, e non erano neppure di molto buon gusto. Ma costavano parecchie centinaia di lire, ed il proprietario, che li aveva fatti venire da Parigi, ne andava superbo, senza troppo badare alle linee pi&#xF9; o meno artistiche; erano due alari da gran signore, tutti ne convenivano. Cosa si doveva pretendere di pi&#xF9;?<br/><br/>
 Che progresso! esclamava il signor Carpi giubilando. Quando penso a certi vecchi alari di ferro che ho trovati nel castello di Trestelle quando l'ho comperato, e che ornavano il focolare ospitale di quei marchesi! Io non sono marchese; i miei avi non so che fossero alle crociate; eppure con questi alari se ne comprerebbero dieci paia di quelli l&#xE0;. Al punto cui sono giunti ora il  comfort  e l'eleganza, la vita riesce veramente bella.<br/><br/>
E, sdraiato in una comoda poltrona, gioiva del suo splendido acquisto, che aggiungeva un lusso di pi&#xF9; alle tante ricchezze della sua casa.<br/><br/><br/>
Fu appunto quella sera che il dottor Valeri, amante del bello come tutti i poeti, alla vista di quei sontuosi alari di cattivo gusto, sent&#xEC; tutta la miseria de' suoi rustici alari di ferro, e prov&#xF2; il desiderio d'averne un paio pi&#xF9; eleganti dei suoi, e di miglior gusto di quelli del Carpi. Il giorno dopo and&#xF2; egli stesso nel miglior negozio della citt&#xE0;, fece metter sossopra ogni cosa, fece una scelta, poi si pent&#xEC;, poi scelse di nuovo; mut&#xF2; parere una dozzina di volte, e fin&#xEC; per comprare due buoni alari di ferro nichellato, con  motivi  di bronzo dorato, che pag&#xF2; circa un centinaio di lire. Regal&#xF2; alla cuoca i loro modesti predecessori, che passarono a deliziare la famiglia del quarto piano, e colloc&#xF2; nel caminetto i nuovi alari maestosi e lucenti.<br/><br/>
Ma non si &#xE8; poeti senza essere un po' filosofi, e non si &#xE8; filosofi senza essere cavillosi, senza almanaccare e far lunari a proposito di tutto, senza cercare in ogni cosa il pelo nell'ovo, a costo di rendersi infelici.<br/><br/>
Quella sera il dottor Valeri, stando accanto al fuoco, incominci&#xF2; ad osservare ben davvicino coll'occhialetto i nuovi alari, poi disse:<br/><br/>
 Questi lavori francesi hanno per&#xF2; sempre qualcosa che non soddisfa interamente il gusto. Li chiamano lavori d'arte industriale, ma &#xAB; Maurice ne fait rien, c'est Lazare qui fait tout &#xBB;. L'arte ci entra per 5 e l'industria per 95. Sono cose fatte bene, ma, anche in quelle che hanno maggior apparenza di lusso, si vede la lesineria, la preoccuzione del far presto e del buon mercato. In ogni disegno, in ogni fregio, apparisce l'avidit&#xE0; del fabbricante, che pensa a risparmiare cinquanta centesimi di metallo e di lavoro.<br/><br/>
 Via! disse la signora Valeri, non cominciamo a guastarci il piacere di quest'acquisto col troppo sottilizzarci sopra. &#xC8; un fatto che di alari simili se ne vedono pochi.<br/><br/>
 Se ne vedono pochi! esclam&#xF2; il dottor Valeri. E non sai che il fabbricante ne manda migliaia e migliaia di questo stessissimo modello per tutto il mondo? Gi&#xE0;, sono copiati, e male, da un paio d'alari del museo di Cluny, che ricordo benissimo, e che vidi anche incisi in un libro del Lacroix. Figurarsi che gusto, avere un oggetto che conoscevo a memoria prima di possederlo, e che forse m'accadr&#xE0; d'incontrare domani in dieci case d'amici. Metteva conto di spender cento lire per questo!<br/><br/>
 Cento lire! sospir&#xF2; la signorina. E pensare che c'&#xE8; tanta gente che muore di freddo, e che con cento lire si potrebbero comperare venti quintali di legna! Pensare che quei poveri naufraghi della  Jeannette vanno errando fra le nevi ed i ghiacci della Siberia, senza fuoco e senza pane!<br/><br/>
 Ci si trovano per loro volont&#xE0;, disse la mamma, n&#xE8; possiamo aiutarli.<br/><br/>
 S&#xEC;; ma la loro volont&#xE0; &#xE8; stata eroica, e quell'eroismo frutta a loro tanti patimenti, i piedi gelati, la tisi, l'oftalmia, forse la morte; e noi perch&#xE8; siamo indolenti, ci godiamo le poltrone soffici, il fuoco e gli alari.... &#xC8; la giustizia di questo mondo.<br/><br/>
 Fortunatamente queste miserie sono rare, osserv&#xF2; la signora Valeri. Qui non ne vediamo.<br/><br/>
 Ma ne vediamo delle altre non meno strazianti, ribatt&#xE8; la ragazza. Alla villa dei signori Icchese, che pure sono dei padroni buoni e generosi, c'&#xE8; nel casamento dei contadini un vecchio, infermo da molti, molti anni. La mattina, tutti i suoi di casa vanno a lavorare in campagna, e lui rimane solo; non pu&#xF2; voltarsi se altri non l'aiuta; deve passare la giornata, otto, dieci ore, sempre nella stessa positura; gli dolgono le ossa fino allo spasimo, gli si lacera la pelle, gli si formano delle piaghe; ma deve rimanere l&#xE0;, immobile sul fianco indolenzito, senza un cane che lo assista; ed &#xE8; un capo di casa, un padre di famiglia. E quando i giovani rientrano dai campi, stanchi, affamati, lo voltano con mal garbo, infastiditi di quella nuova fatica. Ha il letto in una stanza a terreno, proprio di contro alla finestra; e quando io passavo nel cortile, e lo vedevo l&#xE0;, con quegli occhi fissi e desolati, in quell'abbandono, fra quelle coperte miserabili e sporche, vecchio, sofferente, inebetito, sentivo vergogna della mia giovent&#xF9;, della mia salute, de' miei bei vestiti, e passavo tutta curva per non far nascere nella sua mente un confronto disperante.<br/><br/>
 Tu l'hai veduto soltanto in quest'ultimo periodo della sua vita; in giovent&#xF9; sar&#xE0; stato felice. Intanto ha dei figli, dunque ebbe degli amori e delle gioie. Credi pure, bimba, che queste disuguaglianze profondamente ingiuste non possono esistere; la somma della felicit&#xE0; e dell'infelicit&#xE0; &#xE8; distribuita equamente per ogni vita umana.<br/><br/>
 Tu non sai forse, disse il dottor Valeri alla moglie, che questo, prima di te, lo disse il Leopardi. Io ci ho pensato a lungo, ed ho finito col persuadermi che &#xE8; vero; perch&#xE8; i piaceri non si gustano se non relativamente alla condizione in cui si vive. Se quel vecchio fosse trasportato nello stato nostro, godrebbe una beatitudine infinita, esulterebbe di gioia. Se egli pensasse a noi, supporrebbe che noi viviamo una vita di delizie. Invece il nostro animo &#xE8; nient'altro che tranquillo, ed in un angolo del nostro cuore veglia la malinconia. E se nella condizione nostra mettessimo ora un gran signore, il signor Carpi, per esempio, si troverebbe miserabile.<br/><br/>
 Eppure, babbo, non puoi negare che abbiamo gustati dei giorni di vera felicit&#xE0;, e speriamo di gustarne ancora; mentre quel vecchio....<br/><br/>
 Quel vecchio avr&#xE0; esauriti i suoi. Noi abbiamo goduti dei giorni di felicit&#xE0;? Li sconteremo pi&#xF9; tardi colle ricordanze e coi confronti. L'ha detto anche Dante che la ricordanza dei giorni felici &#xE8; il maggiore dei dolori. &#xC8; un fatto che la somma della felicit&#xE0; &#xE8; uguale per ogni vita umana. Quanto pi&#xF9; uno s'affretta a goderla, a restringerla in un breve spazio di tempo, tanto pi&#xF9; squallidi rimangono gli anni sui quali l'ha presa in anticipazione. Una donna che &#xE8; molto bella, molto amata in giovent&#xF9;, esaurisce tutte le sue gioie, e poi passa il resto de' suoi giorni a rimpiangere la bellezza perduta, a desolarsi della sua decadenza, del suo isolamento. Napoleone I a Sant'Elena era di certo pi&#xF9; infelice de' suoi compagni, perch&#xE8; era caduto da pi&#xF9; alto, aveva goduto di pi&#xF9;. A noi stessi, questa sera danno piacere questi alari nuovi, ma domani la serata ci parr&#xE0; pi&#xF9; vuota perch&#xE8; non avremo un'altra novit&#xE0; da gustare. Qualunque cosa facciamo, non possiamo che trasportare da un giorno all'altro la poca gioia assegnata a ciascun giorno, e mangiare anticipatamente la rendita dei giorni futuri.<br/><br/>
Rimasero tutti per qualche momento silenziosi, guardando il fuoco malinconicamente.<br/><br/>
Intanto entr&#xF2; la serva, tutta animata e sorridente, e, nell'accendere i lumi per i padroni, disse:<br/><br/>
 Scendo ora dal quarto piano. Si &#xE8; fatto un gran ridere; si sono mangiate le castagne; una vera festa per quegli alari che hanno comperato.<br/><br/>
 Ne sono contenti? domand&#xF2; il dottor Valeri.<br/><br/>
 Altro che contenti! Felici! esclam&#xF2; la serva.<br/><br/>
 Ecco, concluse la signora Valeri; loro sono felici, e noi... Sapete che ho da dirvi? Che &#xE8; un guaio lavorar troppo col cervello, che... &#xAB; Ah! ne raisonnons pas, c'est bien assez de vivre &#xBB;.<br/><br/><br/>
NELL'AZZURRO.<br/><br/><br/>
Era una giornata serena dello scorso agosto. Il cielo era tutto azzurro cupo, tranquillo, senza una nube bianchiccia o cinerea, che macchiasse di un'ombra nera le pendici rocciose dei monti; senza neppure quegli screzi rosei a tinte luminose e calde, che sono, sull'infinita serenit&#xE0; del cielo, come l'espressione dell'affetto sulla bellezza d'un volto.<br/><br/>
Il sole alto del meriggio spandeva una luce bianca, abbagliante, monotona sul vasto piano della Brianza, ed appena le masse enormi delle montagne gettavano delle ombre scure sulle colline sottostanti.<br/><br/>
Nelle adiacenze della villa tutto era fresco e rinverdito dalle pioggie recenti; i fiori abbondavano, e, con quel resto di profumo scampato alle frequenti lavature degli acquazzoni, attiravano i piccoli sciami di farfalle bianche, a svolazzarci intorno il loro giorno di vita.<br/><br/>
M'avanzai sulla scalinata fuori dalle sale vaste ed ariose, facendo lunghe inspirazioni di quell'aria buona, e pensando che i contadini, se si nutrono male, se lavorano come negri, se patiscono ogni sorta di disagi, hanno per&#xF2; quel grande compenso dell'aria vasta, abbondante, pura dai miasmi e dalle esalazioni malsane delle grandi citt&#xE0;. Hanno la luce, lo spazio e l'immensa bellezza della natura....<br/><br/>
Pensavo codesto allontanandomi via via dalla villa, isolata nel suo largo piano di giardini e pergole e boschetti, ed avviandomi verso un gruppo di case coloniche sferzate dal sollione. Mi ricordavo i bei quadri del Santoro Rubens, tanto ammirati all'Esposizione di Torino, ed un po' trascurati dai critici; quei gruppi di case bianche, un po' screpolate, un po' scrostate, battute dal sole ardente del mezzod&#xEC;, povere, nude, di cui la grande bellezza &#xE8; la verit&#xE0;. E pensavo, come avevo pensato dinanzi ai quadri del Santoro, che avrei voluto vivere in quelle case, che il bello non &#xE8; soltanto nelle ville e nei palazzi signorili; che, forse, la villa maestosa che mi ero lasciata dietro, era meno pittoresca di quei casamenti miserabili, a cui l'arte non avrebbe avuto bisogno d'aggiungere nulla, nulla fuorch&#xE8; il loro immenso sfondo di cielo azzurro, per farne un bel quadro.<br/><br/>
In tutto questo c'&#xE8; la bellezza della semplicit&#xE0;, della natura. I contadini godono il meglio della creazione: vivono una vita primitiva, che &#xE8; la vera vita, naturale, senza artifizi, e crescono pi&#xF9; forti di noi, ed hanno meno impegni e meno crucci; e non hanno il cuore avvelenato dai nostri dubbi e dal nostro scetticismo, e conservano gli affetti vergini e forti. Oh, la pace serena delle campagne!....<br/><br/>
Di passo in passo, e di paradosso in paradosso, giunsi nel cortile dei coloni. Sebbene avessi gli abiti corti, dovetti rialzarli qua, e poi l&#xE0;, e poi ancora l&#xE0;, per non insudiciarli in certe pozzanghere melmose, che le oche sorseggiavano beatamente, dimenando la coda in segno di piacere.<br/><br/>
Una serie di pollai e di porcili, catapecchie di canne e di legna erette alla peggio, facevano un semicerchio di fronte alle case. Ogni famiglia aveva il suo, ed il cortile ne era circuito ed enormemente ristretto. Ed ogni famiglia possedeva il suo letamaio appena fuori dell'uscio. Sotto la vampa del sole, quelle grandi masse in putrefazione fermentavano, ed esalavano un puzzo atroce che avvelenava l'aria. E tra casa e casa, i fasci di canapa, rizzati ad asciugare, confondevano le loro esalazioni pestifere con quelle dei pollai, dei porcili, del letame. Erano ondate di malaria che mi sentivo entrare per la bocca, pel naso, per tutti i pori, e mi davano un senso di paura che mi limitava il respiro, come se, ad ogni inspirazione, dovessi ingoiare i germi di una malattia.<br/><br/>
Ma i contadini non ne facevano caso. Le donne erano sedute sui rispettivi usci coi bambini in collo; i fanciulletti ruzzolavano in terra nel sudiciume, mangiucchiando un resto di zuppa, fatta con pane d&#xEC; granturco e brodo di acqua e lardo. E gli uomini, che avevano finito quel banchetto, s'occupavano, chi a rassettare la canapa, chi a frenare col badile certi rigagnolotti nerastri e viscidi, che sfuggivano dalla base dei letamai, ricchezze disperse, che s'infiltravano nel suolo infecondo del cortile e delle stanze terrene.<br/><br/>
Una giovane bruna, massiccia, con due larghi occhioni stupidi e chiari, annaspava matasse di seta, piangendo in silenzio; un pianto cruccioso, soffocato, punto drammatico, un vero pianto di dolore; un pianto di madre.<br/><br/>
Non poteva parlare; furono le altre donne della sua casa, Maddalena la cognata, e la vecchia nonna, che risposero per lei. Aveva una bimba moribonda.<br/><br/>
 Sono i denti, disse la nonna. &#xC8; pi&#xF9; d'un mese che sta male a quel modo; ma ora avr&#xE0; presto finito.....<br/><br/>
 In casa nostra i maschi sono forti, ma le bimbe non si salvano, soggiunse la Maddalena. Io ne ho perdute sei.... o sette?....<br/><br/>
 Sette, sugger&#xEC; la nonna.<br/><br/>
 &#xC8; vero, sette. Sono morte tutte. Cosa farci? Sono cose preparate.<br/><br/>
 Il Signore ce le d&#xE0;, il Signore ce le piglia, torn&#xF2; a dire la vecchia, a cui il puzzo del letamaio insegnava l'apatica rassegnazione di Giobbe,<br/><br/>
Un singhiozzo infrenabile della povera mamma; desolata, rispose a quella sentenza crudele. Continu&#xF2; a girare l'aspo con una mano sola, mentre coll'altra alzava il grembiule, e vi nascondeva dentro le sue lagrime silenziose.<br/><br/>
Salii al piano disopra per vedere la bimba malata. La finestra della stanza da letto era chiusa, e, di fuori, una specie di tettoia di paglia scendeva gi&#xF9; come una tenda, per intercettare quella poca luce che avrebbe potuto entrare da quell'apertura troppo stretta. Un odore di granturco, di frutti conservati, di saponata e di panni sporchi, respingeva indietro. La bimba moribonda era stesa sulla culla, e ravvoltolata in una quantit&#xE0; assurda di pannolini, di fascio, di gonnellino, di scialli, tutta roba di colore sospetto, che esalava un odore scellerato. Aveva coperto anche il viso con un cencio di salvietta.<br/><br/>
In quell'ora ardente, in quei giorni canicolari, la cosa che faceva pi&#xF9; spavento a quel cuore di madre, era l'aria; e soffocava la sua creaturina sotto quel mucchio di sudiciume per preservarla dal freddo.<br/><br/>
La piccina era tutta gonfia, e sulle sue piccole membra arrotondate dall'edema, dovunque c'era una di quelle fossette che sono la grande bellezza dei bambini, il tempo aveva deposto una traccia nera. Non potei a meno di farlo notare alla madre, e di domandarle se non lavava la sua figliola.<br/><br/>
Mi rispose che attribuiva la sua malattia all'averle lavati i piedini un mese prima,  in luglio, coll'acqua del pozzo .<br/><br/>
Le diedi un po' sulla voce; cercai di persuaderla che l'acqua non fa male, che la nettezza &#xE8; il primo elemento di salute, che i bambini vanno lavati spesso, ecc., ecc.<br/><br/>
Quelle donne m'ascoltavano meravigliate e la Maddalena disse:<br/><br/>
 Ecco. Noi s'ha tanta paura a toccare i bambini coll'acqua fredda, e loro, che sono signori, non ci badano manco.  Forse  non si farebbe male a lavarli, come dice lei.<br/><br/>
E la nonna, dopo un momento di riflessione, fece questa scoperta peregrina:<br/><br/>
 E sarebbero anche pi&#xF9; puliti!<br/><br/>
Ridiscesi quel rompicollo di scala buia, e tornai nel cortile, seguita dalle tre donne.<br/><br/>
La Maddalena teneva in braccio una piccola trovatella, che aveva presa a baliatico dall'ospedale, dopo aver sepolta, come la madre dei Macabei, la sua settima figliola. Era una bimba sottile fino alla trasparenza, delicata e bianca come un gelsomino, ma bella come l'amore dei mortali ne crea di rado.<br/><br/>
 Madonna santa! Dice che &#xE8; bella codesta? esclam&#xF2; la nonna. Se pare un morticino!<br/><br/>
 Sarebbe forse bella, disse la Maddalena che ci metteva dell'ambizione, se non fosse tanto distrutta e senza colore.<br/><br/>
 Ma come volete che i bambini stieno bene con questo putridume d'intorno? Perch&#xE8; avete messo la canapa qui? Non sapete che guasta l'aria, che la rende malsana?....<br/><br/>
 Lo crede, signora? disse con aria di dubbio. Noi ci si &#xE8; avvezzi e non si sente nulla. Si potrebbe ben metterla un po' pi&#xF9; lontano la canapa.<br/><br/>
 E i letamai? soggiunsi incoraggiata da questa mezza concessione. Perch&#xE8; non li trasportate gi&#xF9; nei campi lontano dall'abitato?<br/><br/>
 Oh provvidenza cara! esclam&#xF2; la nonna ridendo. E tutti si misero a ridere; poi un uomo si fece innanzi appoggiato al badile con un atteggiamento dottorale e mi disse:<br/><br/>
 Ce lo metterebbe lei il suo scrigno, laggi&#xF9; nei campi? Il letamaio, si figuri che sia il nostro scrigno; &#xE8; di l&#xEC; che caviamo quel poco pane. Se lo mettiamo lontano, come si fa a sorvegliarlo perch&#xE8; non ce lo rubino?<br/><br/>
 Ma intanto qui l'aria si guasta, ed i bambini muoiono. Sospirai scoraggiata da quell'argomentazione troppo convincente.<br/><br/>
 Questo &#xE8; vero che ne muoiono tanti, conferm&#xF2; la madre dei Macabei. Ma cosa farci?<br/><br/>
E la vecchia soggiunse:<br/><br/>
 Vanno a star pi&#xF9; bene di noi. Hanno finito di tribolare.<br/><br/>
La madre della piccola malata continuava ad annaspare in silenzio, ingoiando tratto tratto un singhiozzo; ed ogni tanto mi guardava con certi occhi ebeti, traverso le lagrime, che facevano piangere. Non avevo mai visto dolore pi&#xF9; represso e muto nella sua intensit&#xE0;. Se ne vergognava, e faceva sforzi inauditi per dissimularlo.<br/><br/>
Il giorno dopo, quando tornai nel cortile, la bambina era morta.<br/><br/>
 E la Teresa? domandai. &#xC8; lass&#xF9; presso il cadaverino della sua figliola?<br/><br/>
 Che! mi risposero. &#xC8; andata alla Madonna del Bosco. Dice che vuol star l&#xE0; tutto il giorno.<br/><br/>
Se n'era andata, mentre il corpo della piccola morta era sempre l&#xE0; nella culla.<br/><br/>
 &#xC8; andata sola? domandai. Suo marito non &#xE8; con lei?<br/><br/>
 Oh signora! Suo marito &#xE8; nei campi a lavorare.<br/><br/>
 Povera donna! sospirai, addolorata dalla grande sventura che le era toccata.<br/><br/>
 Crede, che m'&#xE8; dispiaciuto anche a me? disse la nonna, dubitando quasi ch'io potessi prestar fede a tanta sensibilit&#xE0;.<br/><br/>
 Ed alla mamma rincresce  anche  di pi&#xF9;; soggiunse la Maddalena, che era riescita a questa scoperta dopo i suoi sette esperimenti.<br/><br/>
Pi&#xF9; tardi vidi il marito della Teresa seduto sul sasso davanti all'uscio col figliolo primogenito sulle ginocchia. Lo carezzava leggermente colle sue grosse mani; pareva un padre amoroso; credo che lo fosse realmente per quel fanciullo robusto; ma una bimba di pochi mesi, &#xE8; troppo piccola e fragile cosa, per quelle rozze nature; non ha ancora una personalit&#xE0;; sembra a loro una puerilit&#xE0; il piangere per quell'inezia muta ed inerte nelle sue fasce, come si piange per una persona matura. Gli domandai della moglie, e mi rispose con aria da uomo che la sa lunga:<br/><br/>
 Io gliel'ho detto alla mia donna, che non istia a far scene: che non va bene. Vuol ammalarsi anche lei?<br/><br/>
 E la lasciate laggi&#xF9; sola, alla Madonna?<br/><br/>
Pietro mi guard&#xF2;, poi si guardarono l'un l'altro, lui, la nonna e la cognata un po' confusi. Non capivano cosa pretendessi.<br/><br/>
 Quando torner&#xE0;? domandai.<br/><br/>
 Ma! disse la nonna. Non l'ha detto. Ha i suoi parenti da quelle parti; forse ander&#xE0; da loro.<br/><br/>
 Ma verr&#xE0; prima di sera?<br/><br/>
 Chiss&#xE0;! rispose il marito. Potrebbe restare a dormire da' suoi.<br/><br/>
Erano tutti tranquilli. Nessuno si mostrava afflitto per la bimba morta, nessuno era inquieto per la madre, il cui dolore, in mezzo a quella rozza apatia, pareva un caso patologico, un esaltamento. Cercavano anzi di scusarla, mi dicevano che era giovane, che era la prima volta che le moriva una creatura, e che era accaduta la disgrazia quando non ci era ancora preparata. E ripetevano come per riabilitarla ai miei occhi:<br/><br/>
 Ma fra qualche giorno le passer&#xE0;, e non ci penser&#xE0; pi&#xF9;.<br/><br/>
Ero tormentata dal pensiero di quella donna abbandonata a s&#xE8; stessa, con quel gran dolore, in un luogo solitario. Pensavo ad alcune mie amiche inconsolabili, che, dopo molti anni, piangono ancora amaramente i figlioletti perduti, e soffrono al vedere un bambino di quell'et&#xE0;. Pensavo di che compianto, di che doglianze, di che venerazione noi circondiamo quel santo dolore di madre, senza che ci riesca tuttavia di mitigarlo. E fremevo all'idea di quell'anima desolata e sola nell'isolamento della campagna, senza una parola amica per confortarla, senza uno sguardo amoroso che vegliasse su di lei. Ai piedi della Madonna del Bosco sapevo che scorre l'Adda; e sapevo pure a che consigli estremi e disperati pu&#xF2; condurre un gran dolore.<br/><br/>
Tutto il giorno fui in pena; e quando cominci&#xF2; a farsi buio indussi Pietro ad andare in cerca della moglie. Ci and&#xF2; per compiacermi, senza comprendere di cosa avessi paura.<br/><br/>
Non c'erano che due chilometri, e torn&#xF2; presto, tranquillo come quand'era partito.<br/><br/>
 &#xC8; andata da' suoi, mi disse. Gliel'ho detto ancora che non deve crucciarsi a quel modo. S'avrebbe pari se s'avesse a far cos&#xEC;. Anche a mio fratello &#xE8; morta una bimba quest'inverno; e bella, e prosperosa! &#xC8; morta in due giorni di quel male in gola; ed aveva gi&#xE0; quattro anni....<br/><br/>
 Ma anche a lui sar&#xE0; dispiaciuto...., osservai.<br/><br/>
 Siii; sulle prime gli &#xE8; dispiaciuto tanto; ma cosa farci? &#xC8; venuto con me una giornata; siamo stati fino alla sera a Lecco.....<br/><br/>
Prima di lasciare la campagna andai daccapo a vedere della Teresa. Era tornata, ma non era in casa. Domandai come stesse:<br/><br/>
 Oh le &#xE8; passato, mi risposero parecchie voci; poi la Maddalena soggiunse:<br/><br/>
  Forse  di dentro le rincresce ancora; ma ora &#xE8;  ragionevole .<br/><br/>
Passando nell'orto vidi la Teresa, curva a terra che raccoglieva delle patate. La chiamai e si rizz&#xF2; per salutarmi. Aveva gli occhi rossi e le lagrime le rigavano il viso. Se le asciug&#xF2; in fretta col rovescio della mano, e si sforz&#xF2; di sorridere nel dirmi:<br/><br/>
 Buon giorno, signora.<br/><br/>
Aveva il pianto alla gola e le tremava la voce, povera donna. In quella venivano in su due contadini, un giovane ed un vecchio, curvi sotto il carico enorme di cinquanta chilogrammi di fieno, che portavano sul capo. Sotto quella frangia di erbe penzolanti che li soffocava, il loro volto era violaceo, le vene erano turgide, gli occhi iniettati per lo sforzo. Le goccie di sudore, dalla fronte scendevano sulle ciglia, e prima di cadere pendevano tremolando come lagrime. Nel passarci accanto il pi&#xF9; vecchio guard&#xF2; la Teresa, e fece l'atto di crollare il capo, che per&#xF2; il peso esorbitante gli constringeva all'immobilit&#xE0;, e disse con voce strozzata dallo sforzo:<br/><br/>
 &#xC8; ancora giovane, povera figliola. Lasci passare degli anni, e poi lo capir&#xE0; anche lei, che quelli che stanno meglio sono quelli che se ne vanno in paradiso.<br/><br/>
Tenni dietro coll'occhio a quella vecchia figura ricurva, schiacciata sotto quel carico inumano. Dio gli conservi la fede consolante del paradiso!<br/><br/><br/>
SENZ'AMORE.<br/><br/><br/>
I.<br/><br/>
 Oggi &#xE8; venuto alla scuola un ragazzo nuovo, che ha lo stesso nome di me! esclamava un fanciulletto di undici anni, in sottanella da chierico, entrando tutto affannato nella cucina del signor Dogliani, colla cartella a tracolla, e il panierino della colazione sul braccio.<br/><br/>
 Oh!<br/><br/>
 Ah s&#xEC;!<br/><br/>
 Che ridere! risposero ad una ad una le tre sorelline alle quali aveva parlato; ma risposero sbadatamente, senza distogliere la loro attenzione dalla cuoca che stava girando lo sprone intorno agli agnellotti per frastagliarli a bei festoncini uniformi.<br/><br/>
 Tutti e due i nomi! torn&#xF2; a dire lo scolaretto accostandosi alla tavola. E guardava le bambine aspettandosi di vederle molto meravigliate.<br/><br/>
 Tutti e due i nomi! Vincenzo Dogliani!<br/><br/>
Ma le bambine avevano ben altro da fare pel momento che dargli retta. La Laura prendeva ad uno ad uno gli agnellotti, e li disponeva giro giro sulla tafferia. La Maria, un po' pi&#xF9; piccina, che poteva avere sette anni, raccoglieva i ritagli di pasta man mano che la cuoca li staccava, e li passava all'Elena, la sorella maggiore, gi&#xE0; vicina ai dieci anni, che ne faceva una pagnotta, la rimpastava e la rispianava, col matterello.<br/><br/>
Vincenzo stette un tratto a guardarle, poi, vedendo che nessuno gli badava, cerc&#xF2; di togliere il matterello all'Elena, col pretesto ch'egli aveva maggior forza per maneggiarlo, e la fece stizzire. Tent&#xF2; aiutare la Laura, e si fece dar sulla voce dalla cuoca perch&#xE8; toccava gli agnellotti colle mani sudice; e fin&#xEC; col prendere il vasetto della tafferia, e, colla scusa di infarinare gli agnellotti, fece cadere una tale pioggia di farina sulla tavola, sulle mani della cuoca, sul capo delle bambine, dappertutto, che la cuoca, spazientita, li cacci&#xF2; fuori tutti quattro, e chiuse dispettosamente l'uscio della cucina.<br/><br/>
L'Elena si mise a correre ridendo e scotendo il capo per farne cadere la farina, e gli altri dietro, tenendosi per gli abiti.<br/><br/>
Cos&#xEC; entrarono come una raffica nella stanza da pranzo, dove il signor Dogliani leggeva un giornale accanto al fuoco mezzo spento, ed una giornante stirava la biancheria di bucato sulla tavola a ribalte, che pi&#xF9; tardi doveva essere allargata ed apparecchiata pel pranzo, ed intanto, colle ribalte pendenti e coperta dallo stiratoio, serviva ad un uso pi&#xF9; modesto.<br/><br/>
In casa Dogliani tutto era modesto. Non c'era salotto, n&#xE8; studio; quella stanza da pranzo teneva luogo di tutto; era vasta e ben rischiarata da due porte a vetrate che mettevano nel giardino. Presso una di quelle porte, che non si apriva mai, c'era un tavolino da lavoro dove la Caterina, ch'era l'unica serva di casa, sedeva la sera a rammendare il bucato, ed a prepararlo per quella stiratora, la quale andava a giornata una volta ogni settimana. Alla parete di contro era addossata una vecchia credenza, e presso la credenza c'era l'uscio. Le altre pareti erano occupate, una dal camino colla rispettiva cassina per la legna, l'altra da una scrivania sulla quale i ragazzi facevano i compiti di scuola, quando il signor Dogliani non ci sedeva lui col suo librone dei conti.<br/><br/>
Il signor Dogliani era un uomo sulla cinquantina, taciturno, spesso accigliato, un po' scontroso. Voleva un gran bene ai figli, ma non lo sapeva dimostrare, o non voleva; di certo non li accarezzava punto, non si intratteneva a chiacchierare e ridere con loro, ed essi erano sempre in suggezione col babbo. Del resto era spesso fuori a sorvegliare i suoi fondi, ed i figlioli passavano la giornata a scuola. Si riunivano soltanto all'ora del pranzo.<br/><br/>
Quel giorno, dopo essere entrati con tanto chiasso, le tre bimbe ed il fanciulletto ammutolirono subito appena s'avvidero che il babbo era gi&#xE0; in casa. Lo salutarono, poi si raggrupparono intorno al tavolo per guardare la stiratora, che badava a dire: &#xAB;Laura, non appoggiare i gomiti sulla salvietta che non la posso piegare. Maria, tira indietro le manine, bada che il ferro scotta.&#xBB;<br/><br/>
Vincenzo credette il momento buono per richiamare l'attenzione delle bambine sulla grande nuova che aveva riportata dalla scuola, e che in cucina non aveva suscitata tutta la meraviglia ch'egli si era promessa.<br/><br/>
 Date retta dunque, disse a mezza voce. Oggi &#xE8; venuto alla scuola un ragazzo nuovo che ha lo stesso nome di me; nome e cognome....<br/><br/>
Questa volta il risultato fu pi&#xF9; inaspettato ancora della prima, perch&#xE8;, mentre le bambine stavano per rispondere, la stiratora urt&#xF2; col piede Vincenzo sotto la tavola, poi si mise un dito sulla bocca, accennando che stesse zitto, e che anche le bambine stessero zitte, che c'era il babbo.<br/><br/>
 Che male c'&#xE8;?... cominciava a dire Vincenzo, alzando apposta la voce, perch&#xE8; gli pareva che anche il babbo dovesse interessarsi di quel fatto, ed ammonire la stiratora che lo lasciasse parlare.<br/><br/>
Ma il babbo non intervenne, e l'altra daccapo ad urtargli il piede con pi&#xF9; forza, ed a fargli dei cenni misteriosi perch&#xE8; stesse zitto. Poi disse:<br/><br/>
 Fammi il favore, Vincenzo, domanda alla Caterina se l'altro ferro &#xE8; caldo.<br/><br/>
Era una buona donna, vecchia di casa, avvezza a trattare i ragazzi senza cerimonie, e Vincenzo obbed&#xEC;, ed usc&#xEC; correndo per andare in cucina. Ma non poteva capire perch&#xE8; non s'avesse a parlare dinanzi al babbo di quel suo compagno fenomenale. Era cos&#xEC; bello d'aver quella cosa meravigliosa da raccontare! Dacch&#xE8; aveva udito la combinazione strana di quel nome, era stato ansioso d'andarlo a ripetere a casa, di chiacchierarne colle sorelline, e colla Caterina. Perch&#xE8; mai glielo proibivano?<br/><br/>
 Perch&#xE8; mai? domandavano impensierite le bambine che erano corse tutte in cucina sulle calcagna del fratello, secondo una loro abitudine di partire e di arrivar sempre in frotta come una volata di passeri.<br/><br/>
 Zitti, ragazzi! esclam&#xF2; la stiratora, entrando anche lei in cucina col ferro in mano col pretesto di cambiarlo. Non parlate di quello scolaro nuovo dinanzi al babbo.<br/><br/>
 Ma perch&#xE8;, Rosa? Di', perch&#xE8;? esclamarono in coro i bambini, piantandole in volto i loro otto occhi sbarrati, curiosi, come otto punti interrogativi. E la Rosa, sempre affaccendata e misteriosa;<br/><br/>
 Perch&#xE8; gli farebbe dispiacere. Lasciatemi andare, via....<br/><br/>
 No, no. Di', che cosa gli importa al babbo? Che cosa c'&#xE8; da far dispiacere?<br/><br/>
 Non gli fa dispiacere, lo irrita.<br/><br/>
 Ma perch&#xE8;? Perch&#xE8;?<br/><br/>
 Ve lo dir&#xF2; poi; lasciatemi andare, che non s'avveda che sono uscita per parlare di questo. E cercava di svincolarsi; ma i ragazzi la stringevano davvicino:<br/><br/>
 No, no. Dillo ora, Rosa. Perch&#xE8;?<br/><br/>
 Perch&#xE8; quel ragazzo &#xE8; figlio d'un suo fratello; ma zitti; vi dir&#xF2; tutto questa sera. E profittando dello sbalordimento prodotto da quella rivelazione, la Rosa sfugg&#xEC; alle otto braccia che la trattenevano, e torn&#xF2; al suo lavoro.<br/><br/>
Questa volta s&#xEC; che lo stupore fu grande! Esistevano un fratello del babbo, ed un suo figliolo! Dunque essi avevano un cugino! I ragazzi perdettero la parola dalla stupefazione, ed invece di correre tutti in sala da pranzo dietro la stiratora, come non avrebbero mancato di fare in tutt'altra circostanza, rimasero aggruppati sull'uscio della cucina a fare delle congetture, a parlare tutti insieme, finch&#xE8; la cuoca li chiam&#xF2; perch&#xE8; aiutassero a preparare la tavola, mentre la Maria stava ancora domandando a tutti &#xAB;se un cugino che non si &#xE8; mai visto resta cugino egualmente&#xBB; senza aver ottenuto una risposta che schiarisse il suo dubbio.<br/><br/>
Di solito a pranzo il babbo domandava: Cosa c'&#xE8; stato di nuovo alla scuola? Ed i ragazzi cominciavano a raccontare, si animavano, parlavano forte, ridevano o si bisticciavano; e, ad ogni modo, il signor Dogliani poteva tacere e pensare a tutt'altro, senza che per questo regnasse nel desinare di famiglia quel silenzio glaciale, che toglie l'appetito e fa cattivo sangue. Ma quel giorno non la fece la domanda che dava la stura alle chiacchiere. Di certo aveva udita la famosa nuova di Vincenzo, e non voleva che se ne riparlasse.<br/><br/>
Fu un pranzo silenzioso, sbrigato alla lesta; e subito dopo il signor Dogliani usc&#xEC;.<br/><br/>
Si pu&#xF2; figurarsi con che furia i ragazzi si precipitarono in cucina intorno alla Rosa che finiva di mangiare, per farle dire di quello zio e di quel cugino.<br/><br/><br/>
II.<br/><br/>
 S&#xEC;; il vostro babbo aveva un fratello, disse la Rosa; ed erano venuti su insieme come voialtri, e, da uomini fatti, vivevano ancora uniti. Possedevano questa casa in Santhi&#xE0;, ed un po' di terreno che non bastava a farli vivere. Quell'altro, il signor Teodoro, faceva dei grandi affittamenti di prati e risaie; e vostro padre dirigeva i lavori, teneva i conti, badava al raccolto, alle vendite. Cos&#xEC; gli interessi comuni prosperavano. Ma quando tutti e due pigliarono moglie quasi nello stesso tempo, dovettero separarsi. Allora il babbo si tenne la casa; al signor Teodoro toccarono quei pochi fondi di famiglia; e ciascuno tir&#xF2; via ad affittar terreni ed a farli fruttare per suo conto. Questo fratello qui era di umore tranquillo, pensava a lungo prima di fare una cosa, e non la faceva se non la credeva buona; e la vostra povera mamma era una donnina di casa, modesta, che lavorava dalla mattina alla sera. Quegli altri invece, se il marito era allegro e sbadato e temerario, la moglie lo era due volte tanto. &#xAB;Se si facesse quell'affidamento di diecimila lire?&#xBB; diceva lui. &#xAB;Facciamolo anche di quindicimila&#xBB;, diceva la moglie. E, conchiuso il contratto, badavano a raccogliere i frutti del terreno, ma punto punto a pagare l'affitto; ed a fine d'anno i raccolti erano goduti, quattrini non ne restavano, bisognava ricorrere ai mezzi rovinosi, ipotecare quei pochi fondi che erano rimasti dall'eredit&#xE0; paterna, vendere. Poi, appena avevano ripiegato alla meglio, non pensavano pi&#xF9; a malinconie, e ripigliavano la loro vita allegra. C'erano sempre frotte di signori di Vercelli invitati in casa loro, e pranzi e cene che era una baldoria, e viaggi ad ogni tratto.<br/><br/>
I bambini stavano a sentire esterrefatti quelle narrazioni che parevano una fola, e tratto tratto scambiavano tra loro degli sguardi che esprimevano una grande ammirazione per quello zio splendido e giocondo. La stiratora continu&#xF2;:<br/><br/>
 Bisogna anche dire che qui voialtri venivate al mondo in fretta e in furia, uno sulle calcagna dell'altro, come fate ora quando correte per la casa, e la vostra mamma, buon'anima, non aveva tempo d'uscir dall'uscio; mentre laggi&#xF9; c'era un solo bambino, un po' infermiccio che stava seduto in una carriola, e non dava da fare a nessuno.<br/><br/>
 Era quello l&#xEC; della mia scuola? domand&#xF2; Vincenzo che non poteva figurarsi quel ragazzo tanto lungo, seduto in una carriola da bimbo infermiccio.<br/><br/>
 Era quello, rispose la Rosa. Lo avevano chiamato Vincenzo, come te, dal nome di vostro nonno. Come fu, come non fu, un bel giorno capitarono qui il signor Teodoro e la moglie, che non ci venivano mai, e presero il padrone alle strette, l&#xE0; nella stanza da pranzo, e gli fecero una scenata, che li sentivo esclamare e piangere fin fuori dall'uscio chiuso. Il fatto era questo: che il signor Teodoro, con quella smania di far le cose in grande, e di guadagnare grandi somme, si era arrischiato in una speculazione con un negoziante di Vercelli, aveva sottoscritto delle carte per avere denaro in prestito; poi era venuto il tempo di pagare; le carte erano l&#xEC; che parlavano chiaro, e lui non aveva quattrini. E non c'era modo di uscirne: o pagare, o fallire.<br/><br/>
 Che cos'&#xE8; fallire? domandarono i ragazzi.<br/><br/>
 &#xC8; un imbroglio da negozianti che non mi riesce di spiegarvi. Tanto non capireste. Ma di certo non &#xE8; una cosa buona, tutt'altro. E qui il padrone strepitava &#xAB;che non avesse ad accadere quella vergogna, che anche lui ne avrebbe patito nella riputazione, che un galantuomo non deve fallire....&#xBB; Poi quando quell'altro parl&#xF2; chiaro e domand&#xF2; il denaro a lui, ventimila lire che gli occorrevano entro pochi giorni, il vostro babbo si consult&#xF2; con la signora, buon'anima, e poi rispose:<br/><br/>
 Senti; queste ventimila lire io e mia moglie le abbiamo messe da parte a forza di lavoro e di economia, perch&#xE8; abbiamo dei figlioli; chiss&#xE0; quanto ci vorr&#xE0; a rifar questa somma, seppure la si rifar&#xE0; mai coi raccolti che non sono pi&#xF9; quelli di una volta. Dunque bada a pensarci seriamente; se questo denaro ti pu&#xF2; salvare dal fallimento, pazienza, te lo daremo, e sar&#xE0; quel che Dio vorr&#xE0;. Ma se devi fallire ad ogni modo, non lo portar via ai nostri poveri bambini, a cui lasci gi&#xE0; la vergogna e gli toccherebbe la povert&#xE0; insieme.<br/><br/>
Ma quell'altro giur&#xF2; per tutti i santi: &#xAB;che con quei quattrini l&#xE0;, non solo avrebbe accomodato tutti gli affari suoi, ma avrebbe fatto questo e quest'altro, e guadagnato il doppio di quella somma, e che l'avrebbe restituita coi frutti&#xBB;, e un mondo di promesse alla sua maniera. Qui il babbo non ci credeva a tutte quelle grandezze, perch&#xE8; sapeva che testa aveva suo fratello; ma disse alla signora:<br/><br/>
 Questo gli risparmier&#xE0; il fallimento; cosa vuoi farci? ci va del nostro onore.<br/><br/>
E lei rispose:<br/><br/>
 Ma s&#xEC;; se &#xE8; necessario daglieli pure, e qualche santo provveder&#xE0;.<br/><br/>
E gli diedero le ventimila lire per salvare la loro riputazione di gente onesta.<br/><br/>
Ma non salvarono nulla, perch&#xE8; il signor Teodoro, quand'ebbe i denari in mano, pens&#xF2; a fare delle grandi speculazioni in America, e scapp&#xF2; laggi&#xF9; lasciando qui tutt'i debiti. A Santhi&#xE0; non si parlava d'altro, e qui in casa si &#xE8; fatto un gran piangere ed un gran vergognarsi. D'allora vostro padre, che era gi&#xE0; sempre di poche parole, si &#xE8; fatto cos&#xEC; silenzioso, ed &#xE8; divenuto pi&#xF9; solitario e scontroso che non era prima; perch&#xE8; gli pareva che la gente nel vederlo dicesse: &#xAB;Eccolo il fratello del fallito&#xBB;. Dio, se ci ha patito! E la vostra povera mamma, io le ho sapute da lei tutte queste cose, che mi voleva bene, e mi diceva tutto per isfogarsi, non fu pi&#xF9; lei dopo quel gran cruccio, e per la pena di veder suo marito umiliato a quel modo; si pu&#xF2; dire che &#xE8; stato quello il principio della sua malattia, povera donna, che Dio l'abbia in gloria. Ora sono due anni che il signor Teodoro &#xE8; tornato dall'America con quel figliolino, che s'&#xE8; rinforzato un po'; la moglie gli &#xE8; morta laggi&#xF9; in mezzo ai selvaggi; e lui ha girato un po' a Vercelli, un po' a Chivasso, un po' a Torino, ha finito di consumare quei pochi quattrini che aveva, ed ora &#xE8; venuto a Santhi&#xE0;, e vorrebbe che il fratello si rimettesse a far interessi comuni con lui. Glielo ha fatto dire da varie persone, ma il babbo ha risposto che lui fa conto di non aver fratelli, dacch&#xE8; quello che aveva non &#xE8; pi&#xF9; degno di portare il suo nome, per la cattiva azione che ha fatta. Dice che &#xE8; stato il disonore della famiglia e la rovina de' suoi figli, e non vuol sentirne parlare. Ecco. Dunque, tu, Vincenzo, bada a non venir pi&#xF9; fuori colla tua novit&#xE0; del ragazzo nuovo, che ha il nome eguale al tuo, perch&#xE8; gli fai dispiacere, al babbo. Questa mattina t'ha udito; ho visto io che il giornale gli si &#xE8; messo a tremare nelle mani.<br/><br/>
Vincenzo e le due sorelle maggiori avevano ascoltato con grande attenzione e curiosit&#xE0; quella lunga chiacchierata, e la prolungarono ancora con molte domande sui particolari, mentre la piccola Maria dormiva placidamente, colle braccia incrociate sulla tavola ed il capino sulle braccia.<br/><br/><br/>
III.<br/><br/>
Da quel giorno il nuovo Vincenzo Dogliani, quel personaggio di cui non si poteva parlare ad alta voce, e che aveva una storia, divenne, nella immaginazione de' suoi cugini, una specie di eroe da romanzo. Lo chiamavano Vicenzino per distinguerlo dal primo Vincenzo, ed appena questi tornava dalla scuola, le sorelline, curiose di qualsiasi informazioni sul cuginetto, domandavano:<br/><br/>
 E Vicenzino?<br/><br/>
Vincenzo dal canto suo era sempre pronto a darne notizie.<br/><br/>
 Il suo compito &#xE8; stato il pi&#xF9; bello della scuola, Ha avuto nove in geografia. Quest'altro mese avr&#xE0; la medaglia...<br/><br/>
Ma le ragazze preferivano altri particolari meno scolastici. Volevano sapere se era bello, e quanto era alto, e dove abitava, e se il suo babbo non lo accompagnava alla scuola; e, soprattutto, una domanda ripetevano ansiosamente ogni giorno:<br/><br/>
 Non gli hai parlato?<br/><br/>
Sgraziatamente ci volle del tempo avanti che Vincenzo potesse rispondere di s&#xEC;. Vicenzino si teneva in disparte, ed evitava studiatamente il cugino. Egli conosceva i rapporti di parentela che univano le due famiglie, e le cause che le avevano disunite.<br/><br/>
Aveva poco pi&#xF9; di dodici anni, ma era un fanciullo riflessivo, e la sua intelligenza si era sviluppata presto, grazie alla vita avventurosa che gli era toccata. Aveva veduto da piccino il babbo e la mamma godersela in continui spassi, poi piangere e smaniare perch&#xE8; avevano speso troppo. Poi, a cinque anni, era stato trasportato a Genova, e di l&#xE0; sopra un bastimento; e, durante il lungo tragitto, aveva udito suo padre parlare con esaltazione del dono generoso del fratello, e dei disegni di speculazioni che faceva lui per far fruttare quel danaro, il quale doveva essere la sua salvezza e la sua fortuna.<br/><br/>
Poi, laggi&#xF9; in America, erano tornati i mali giorni, i debiti, i guai, e si erano scritte lettere al fratello di Santhi&#xE0; sperando da lui altri soccorsi. E per quanto, vedendo che le sue lettere rimanevano senza risposta ed i soccorsi non giungevano, il signor Teodoro, dimentico del beneficio ricevuto, accusasse il fratello di avarizia e di non aver cuore, Vicenzino si ricordava quanto aveva udito prima, ed il sacrificio che lo zio aveva fatto per loro, e capiva dov'era la ragione e dove il torto. In America avevano cominciato dallo stringere molte relazioni nella colonia europea; dal dar pranzi e serate, dal fare i gran signori. Il signor Teodoro diceva che questo acquistava credito; e cos&#xEC; le ventimila lire erano sfumate, e dietro quelle erano sfumati anche i nuovi amici. E quando Vicenzino aveva veduto la sua casa nella miseria, e pi&#xF9; tardi la mamma, che non era pi&#xF9; elegante n&#xE8; bella, deperire ogni giorno senza nessuno che l'assistesse, aveva pensato spesso a quei parenti di Santhi&#xE0; che non aveva mai veduti, ma che dovevano esser buoni perch&#xE8; avevano dato tutto il loro avere al suo babbo in un giorno di sventura. Poi aveva pensato, perch&#xE8; mai non li aveva conosciuti quei parenti; perch&#xE8; mai il suo babbo e la sua mamma non li frequentavano affatto quando erano nella prosperit&#xE0;, o, almeno, quando se la spassavano? E perch&#xE8; avevano ricorso a loro quando s'erano trovati in quel gran guaio ed abbandonati da tutti? Lo sapevano dunque che quelli erano pi&#xF9; buoni di tutti? Che erano capaci di perdonare il loro lungo abbandono, la loro noncuranza, e di fare del bene senza badare al proprio risentimento, soltanto perch&#xE8; gli altri ne avevano bisogno e perch&#xE8; era bene? Aveva pensato tutto questo il piccolo Vicenzino; ed il suo cuoricino di bimbo si struggeva di tenerezza per quegli zii che avevano soccorso il suo babbo.<br/><br/>
Dacch&#xE8; aveva cominciato a ragionare, il suo babbo era stato l'amore, la gioia ed il cruccio della sua giovane vita. Mentre la sua mente precoce vedeva e riconosceva i torti di quell'uomo, il suo cuore ne era affascinato. La madre non lo aveva mai vezzeggiato molto; il suo amor proprio di bella donna non era lusingato dall'aspetto malaticcio di quel bimbo, che fino ai cinque anni era stato quasi incapace di camminare; e quando il bimbo, un po' rinvigorito, aveva cominciato a crescere, a muoversi come gli altri, e ad essere ammirato per la sua bellezza gracile ed un po' effeminata, la povera donna era gi&#xE0; tanto ammalata che non prendeva pi&#xF9; interesse a nulla.<br/><br/>
Il padre invece, dacch&#xE8; suo figlio aveva sviluppata quella gentile ed esile persona, che gli dava l'aria d'un piccolo principe, dacch&#xE8; quel volto bianco, quegli occhi turchini, quei lineamenti delicati avevano perduta l'espressione penosa della sofferenza, andava superbo della bellezza del fanciullo; lo chiamava &#xAB;il suo arcangelo biondo&#xBB;, si gloriava di lui come si era gloriato della moglie quando questa era stata oggetto dell'ammirazione di tutti, pi&#xF9; per vanit&#xE0; che per intensit&#xE0; d'affetto. Il signor Teodoro aveva sempre bisogno di insuperbirsi di qualche cosa, di vantare una superiorit&#xE0; qualsiasi. Altre volte era andato superbo del suo lusso, della vita signorile che menava, del denaro che spendeva. Ora di denaro non ne aveva pi&#xF9;, ma gli erano rimaste le idee grandiose, alle quali credeva in buona fede: immaginava delle speculazioni impossibili, dei grandi affittamenti di terreni da pagarsi dopo il primo raccolto, che, ben inteso, doveva essere abbondantissimo, e diceva:<br/><br/>
 Lasciate soltanto ch'io abbia concluso questo contratto, e poi vedrete come far&#xF2; presto a rifarmi un patrimonio. Pago tanto, raccolgo tanto; mi resta tanto di guadagno; e l'anno venturo con questa somma in commercio posso cavarne tanto...<br/><br/>
Era la storia della donna dal paniere d'ova.<br/><br/>
E le sue ricchezze avvenire, dacch&#xE8; n&#xE8; lui n&#xE8; la moglie non erano pi&#xF9; giovani, le destinava a far brillare suo figlio.<br/><br/>
 Ti metter&#xF2; nel primo collegio d'America; ne uscirai con un'educazione da principe; e quando ti condurr&#xF2; in Italia ti saranno aperte tutte le vie. Ti faranno deputato, senatore, ministro....<br/><br/>
Si eccitava a quelle idee magnifiche e vane; rizzava orgogliosamente il capo, s'impettiva, gli brillavano gli occhi e si sentiva veramente felice, come se quei sogni fossero gi&#xE0; avverati, ed egli fosse gi&#xE0; il padre fortunato del primo diplomatico d'Italia.<br/><br/>
Se per caso si trovava in possesso di una piccola somma, trascurava di pagare i debiti, di comperare le cose pi&#xF9; necessarie, per portare un abito o un berretto nuovo a Vicenzino.<br/><br/>
 Voglio che tu figuri bene, gli diceva contemplandolo; hai un grande avvenire, ma per raggiungerlo &#xE8; necessario salvare le apparenze. Il mondo &#xE8; leggiero, e ci bada molto alle apparenze. Voglio che t'ammirino fin d'ora, e che questi americani capiscano che non sei un ragazzo comune.<br/><br/>
Vicenzino si sentiva intenerito da quelle dimostrazioni, e non osava respingere i doni del padre per timore di affliggerlo. Pensava: &#xAB;Povero babbo, mi vuol tanto bene che fa delle pazzie per me&#xBB;. Ed adorava quel padre puerile come un gran fanciullone ingenuo, che ha bisogno di molta indulgenza. Specialmente dopo la morte di sua madre aveva riportato su quell'unico parente tutto l'affetto del suo cuore.<br/><br/>
Avrebbe voluto poter consacrare al suo idolo una stima pari all'amore. Ma non poteva dimenticare il fatto delle ventimila lire.<br/><br/>
Quando poi era tornato in Italia, quel pensiero aveva preso a tormentarlo come un incubo. Gli pareva che tutti conoscessero l'ingratitudine di suo padre, la sua slealt&#xE0;, e che lo disprezzassero; ed egli si sentiva umiliato, e soffriva dolorosamente di quel disprezzo. Uscendo nella strada col babbo, gli parlava con atti di devozione, tratto tratto gli baciava la mano, come per dire alla gente: &#xAB;Vedete come lo onoro, io che lo conosco davvicino?&#xBB; Reagiva contro il giudizio del pubblico, che in fondo era anche il suo, e pretendeva di modificarlo.<br/><br/>
Ma quelli che lo intimidivano di pi&#xF9;, erano i suoi parenti sconosciuti. Si figurava la casa da dove erano uscite le ventimila lire indimenticabili, come il tempio di tutte le virt&#xF9;, e lo zio, grande e terribile come il Padre Eterno nella sua giustizia offesa, lo faceva tremare.<br/><br/>
Suo padre invece, nella sua inesauribile vanit&#xE0;, non avendo altro di cui far pompa pel momento, faceva pompa di quel fratello stimato e ricco. Gli attribuiva un patrimonio immaginario, e diceva ai vicini di casa:<br/><br/>
 Conoscete il signor Anselmo Dogliani, quel riccone?.... Non sembra, perch&#xE8; &#xE8; modesto, ma se ne ha di quattrini! Io lo so perch&#xE8; sono suo fratello.<br/><br/>
Gli operai che abitavano l'umile casamento in cui s'era alloggiato lui, non la sapevano tanto lunga; per loro chiunque non lavorava a giornata era un signore, ed ammiravano compiacentemente quell'inquilino fanfarone, che aveva una parentela cos&#xEC; ricca; tanto, in quelle ore di riposo, non avevano di meglio a fare.<br/><br/>
E l'altro, lusingato, tirava via a raccontare come un giorno il fratello gli avesse dato ventimila lire (qualche volta diceva trenta, cinquanta) cos&#xEC; sulle unghie; e soggiungeva, tronfio come un tacchino che fa la ruota:<br/><br/>
 Sono passate tutte per queste mani; e ci &#xE8; passato ben altro! Se ne gloriava; non provava n&#xE8; riconoscenza pel fratello, n&#xE8; vergogna di s&#xE8;. Si sentiva superiore a quei poveri, ed era felice.<br/><br/>
Quando Vicenzino era stato alla vigilia d'andare alla scuola, gli aveva detto in presenza dei vicini:<br/><br/>
 Domattina alla scuola troverai tuo cugino, il figlio di mio fratello Anselmo. Si chiama Vincenzo Dogliani come te. &#xC8; il nome di nostro padre...<br/><br/>
Vicenzino si era fatto tutto rosso. Lui, piccino com'era, non traeva vanto di quella parentela; si sentiva sulle spalle tutti i torti del padre, e l'idea di trovarsi in faccia al cugino lo faceva piangere di vergogna.<br/><br/>
Appena entrato nella scuola aveva cercato ansiosamente di indovinare qual'era il figlio di suo zio; ma non aveva osato domandarne a nessuno.<br/><br/>
Poi lo aveva veduto vestito da prete, e questo aumentava la sua suggezione. Quel costume eccezionale formava l'orgoglio di Vincenzo e l'ammirazione de' suoi compagni. Quei riccoli provinciali di Santhi&#xE0; consideravano il neo chierico come un ragazzo serbato ad alti destini. Sapevano che aveva avuto un pro-zio arcivescovo, dal quale proveniva il benefizio ereditario nella sua famiglia; e ripensavano il piviale d'oro e la mitra dell'arcivescovo di Vercelli, che era stato l'anno innanzi a Santhi&#xE0; per amministrare la cresima. Si figuravano di vedere Vincenzo vestito a quel modo, in mezzo ad una nuvola d'incenso, sotto un baldacchino bianco ed oro, con tanti preti intorno, andare in giro pian piano per la chiesa, dando degli schiaffettini con due dita sulle guancie arrossate dei bimbi, e susurrando delle parole latine. Di certo non poteva essere un ragazzo come gli altri, uno che doveva arrivare a codesto, ed i suoi compagni avevano per lui un certo rispetto.<br/><br/>
Vicenzino si sent&#xEC; addirittura avvilito da quella futura autorit&#xE0; ecclesiastica. Gli parve che Vincenzo fosse prete apposta, per presentare i torti di suo padre al tribunale divino. Si rannicchi&#xF2;, si rimpicciol&#xEC; nel suo angolo remoto da ultimo venuto, ed evit&#xF2; persino di guardare il cugino, e se ne tenne lontano come un reprobo dall'altare. Gli pareva ad ogni momento di vederselo venire innanzi a chiamarlo &#xAB;figlio d'un ingrato&#xBB;. Nella sua mente paragonava i due fratelli Dogliani ad Abele e Caino, e tremava di vergogna e di spavento.<br/><br/>
Invece Vincenzo, che ammirava il parente sconosciuto, per quanto c'era di meraviglioso nella sua storia di grandezza, e di miseria, e di emigrazione in paesi lontani, era anche lui in suggezione e non osava avvicinarlo. E Vicenzino, interpretando anche questo a suo modo, pensava: &#xAB;Ecco, mi sfugge; suo padre gli ha proibito di parlarmi&#xBB;. E non ebbe neppure un momento l'idea temeraria di opporsi a quel giusto divieto. Continu&#xF2; a stare in disparte, a non parlare, a non giocare con nessuno.<br/><br/>
Studiava; lo faceva per inclinazione, e per diventare un grand'uomo, come diceva suo padre. Aveva un ideale, un ideale serio e senza azzurro, ben differente dagli ideali fantastici dei fanciulli; un ideale prosaico da uomo venale: &#xAB;Guadagnare ventimila lire&#xBB;.<br/><br/><br/>
IV.<br/><br/>
Vincenzo non amava il latino. Quella lingua morta non voleva entrargli nella testa. Appena usciva di classe sentiva il bisogno di darsi movimento, di gridare, di reagire in tutti i modi a quella quiete opprimente. L'idea del c&#xF3;mpito lo crucciava, ed egli rimandava a pi&#xF9; tardi l'ingrato dovere; e quando per forza ci si metteva, aveva tardato tanto che non c'era pi&#xF9; tempo per tutto, e lasciava indietro il lavoro latino, il pi&#xF9; lungo e difficile.<br/><br/>
Pi&#xF9; volte il signor Anselmo Dogliani aveva ricevuto delle lagnanze dai maestri per la negligenza del figlio appunto nel latino, senza il quale la carriera ecclesiastica non era possibile. Egli lo aveva ammonito severamente, e lo trattava con sussiego, sebbene passasse poi le notti a vegliarlo, quando, nelle lunghe e gloriose battaglie a palle di neve coi compagni, si buscava delle tossi, che minacciavano di schiantargli il suo petto robusto.<br/><br/>
Lungo l'inverno Vincenzo pensava: &#xAB;Avr&#xF2; tempo a studiare questa primavera, quando le giornate saranno pi&#xF9; lunghe...&#xBB; Ma nella primavera la campagna era bella, ed era un piacere andare in giro. Per studiare c'era tempo gli ultimi mesi...<br/><br/>
Un giorno il signor Dogliani gli disse:<br/><br/>
 Se quest'anno non passi gli esami, debbo toglierti la sottana, e si perde il benefizio, che omai &#xE8; la nostra sola ricchezza. Queste sono le consolazioni che mi dai.<br/><br/>
E c'era una tale sfiducia e tanta amarezza in quelle parole, che Vincenzo se ne sentiva annientato; lui che aveva creduto di poter essere il sostegno della famiglia. Avrebbe dato Dio sa che cosa per poter tornare indietro al principio dell'anno, e incominciare l'annata in tutt'altro modo, studiando un poco ogni giorno...<br/><br/>
Venne il termine dell'anno scolastico; tutti gli altri esami andarono cos&#xEC; cos&#xEC;, tanto da passar la classe. Ma quando Vincenzo si trov&#xF2; alle prese colla traduzione latina si sent&#xEC; perduto. Vide svanire la sua veste da prete, si vide con vergogna ridivenuto un semplice fanciullo come gli altri, in pantaloni e giubba, senza la menoma speranza di piviale e mitra d'oro.<br/><br/>
Ed il babbo, che era tanto afflitto pel benefizio perduto! Quel benefizio di certo era una ricchezza, Vincenzo non aveva idea di quanto fruttasse; ma gli pareva qualche cosa come le ventimila lire portate via dallo zio d'America. Dacch&#xE8; era al mondo aveva sempre udito parlare di quel benefizio. Molte volte gli era venuto all'orecchio questo discorso, che l'aveva fatto palpitare d'orgoglio: &#xAB;Se le ragazze non troveranno marito perch&#xE8; non hanno dote, avranno sempre il fratello prete, e non mancheranno di nulla&#xBB;. Gli era sembrato d'esserci gi&#xE0;, grande e maestoso, nella sua bella casa parrocchiale, e di atteggiarsi da sovrano magnifico e generoso, raccogliendo le sorelle sotto la sua protezione: &#xAB;Venite qui tutte. Io provvedo&#xBB;. Ed invece, l&#xE0;, nella sala degli esami, doveva convincersi che egli non sarebbe mai il fratello prete, dacch&#xE8; non potrebbe entrare in seminario; che non potrebbe mai far nulla pel babbo e per le sorelle, e che sarebbe sempre considerato nullo come lo era stato fin allora.<br/><br/>
Mentre questi pensieri passavano l'un dietro l'altro, lenti e neri come un funerale, nella mente di Vincenzo, il tempo concesso al c&#xF3;mpito latino scorreva, e sulla pagina bianca non c'erano che delle lagrime che gonfiavano in vari punti il foglio. Man mano che uno scolaro piegava il lavoro, lo consegnava all'assistente e se ne andava, Vincenzo si sentiva pi&#xF9; scoraggiato, come se le sue insegne ecclesiastiche fossero uscite dall'uscio ad una ad una dietro quei ragazzi. Pensava:<br/><br/>
 Ecco, quando saranno andati via tutti, e rester&#xF2; qui solo, dovr&#xF2; dire che non lo so fare il c&#xF3;mpito, ed allora, addio benefizio. Dovr&#xF2; tornare a casa con questa nuova.<br/><br/>
S'era gi&#xE0; fatto un gran vuoto intorno a lui. Non c'erano pi&#xF9; in classe che sei o sette scolari di poca vaglia, assai lontani l'uno dall'altro. Ora che la vigilanza dell'assistente cominciava a stancarsi e sarebbe stato pi&#xF9; facile eluderla, Vincenzo non poteva pi&#xF9; domandare aiuto a nessuno, perch&#xE8; i suoi vicini erano tutti usciti, ed era solo nel banco.<br/><br/>
Stava col gomito sinistro sul banco ed il capo appoggiato alla mano, mentre colla destra teneva la penna sulla carta nell'atto di scrivere; ma non scriveva. Aveva gli occhi fissi in terra tra il sedile ed il banco, e piangeva in silenzio.<br/><br/>
Ad un tratto, di sotto al sedile, vide sorgere una mano con un fogliolino piegato, e posarglielo sulle ginocchia. Vincenzo era troppo avvezzo alle gherminelle di scuola per non capire all'istante. Quel fogliolino era la traduzione latina, la sua salvezza, la sua veste da prete, il seminario, il benefizio, la ricchezza della sua famiglia. La gioia lo invase, gli diede un tremito per tutte le membra, un calore ardente alle guancie. Ma non grid&#xF2;, seppe frenarsi. Prese il foglio, lo spieg&#xF2; pian piano in grembo colla mano destra, senza togliere il gomito dal banco, senza muovere il capo. Poi ripigli&#xF2; la penna, e, sempre nello stesso atteggiamento, si mise a ricopiare febbrilmente il c&#xF3;mpito che gli era piovuto bell'e fatto dal cielo, fremente di veder scorrere i minuti, ansioso di arrivare alla fine.<br/><br/>
Aveva appena scritte poche parole, quando l'assistente disse parlando al fondo della classe dietro a lui:<br/><br/>
 Dogliani Vincenzo, laggi&#xF9;; cosa fai sotto il banco?<br/><br/>
 Ho raccolto il foglio che m'era caduto...... rispose colla voce turbata Vicenzino. E, consegnata la sua pagina, usc&#xEC; tutto rosso in viso, senza guardare il cugino. Ma questi non ignorava pi&#xF9; da che parte gli era venuto quel soccorso.<br/><br/><br/>
V.<br/><br/>
Vicenzino fece la strada di corsa. Nell'eccitazione della mente, col cuore che gli sussultava, non avrebbe potuto camminare adagio. Se non aveva del tutto raggiunto un ideale lungamente vagheggiato, lo aveva avvicinato assai, ed aveva intraveduta la possibilit&#xE0; di raggiungerlo.<br/><br/>
Dacch&#xE8; aveva conosciuto Vincenzo, il rimpianto per la vecchia rugine di famiglia che lo avviliva in faccia al cugino, era diventato un tormento pel suo cuore. Oh, se avesse potuto riparare quel passato! Vedersi stendere la mano da quei parenti! Entrare in quella casa! Se avesse potuto diventare l'amico di Vincenzo!<br/><br/>
Tutto l'anno la sua immaginazione aveva divagato intorno a quell'aspirazione, che si andava facendo pi&#xF9; intensa, a misura che il tempo passava lasciandola insoddisfatta. Fantasticava delle scene drammatiche in cui egli con atti eroici salvava la vita a Vincenzo: poi scene tenere che lo commovevano fino al pianto. Altre volte erano idill&#xEE; buffi coi quali blandiva dolcemente la sua man&#xED;a. Pensava di uscire solo, di notte, di andare sotto le finestre di Vincenzo e di cantare una serenata che aveva udito in teatro:<br/><br/>
    &#xAB;Bella siccome un angelo<br/>
    &#xAB;Ti vidi e t'adorai...<br/><br/>
Diceva  bello  invece di  bella , e cantava con una voce un po' falsa ed ineguale da adolescente, ma che prometteva di diventare una bella voce di tenore, e che possedeva un accento di passione assai raro nei tenori da teatro.<br/><br/>
Copiava nei libri che gli capitavano sotto mano dei brani declamator&#xEE; sull'amicizia, e li raccoglieva in un taccuino, dedicandoli nel segreto del suo cuore a Vincenzo.<br/><br/>
Finalmente gli esami gli avevano fornito il mezzo di dare una prova del suo affetto al cugino. Era un mezzo poco drammatico, ma di una tale utilit&#xE0;, che Vincenzo l'apprezz&#xF2; altamente.<br/><br/>
Non sal&#xEC; nelle nuvole come il sentimentale Vicenzino; per&#xF2;, appena copiata la famosa traduzione latina, corse fuori dalla scuola, impaziente di saltare al collo del suo salvatore per ringraziarlo. Ma Vicenzino non lo aveva aspettato. Egli non isperava dei ringraziamenti. Al confronto delle gesta eroiche che aveva sognate di compiere per Vincenzo, quanto aveva fatto gli pareva troppo piccola cosa. Ma era felice ad ogni modo di essersi creato un rapporto con lui, ed era corso via per la campagna, per deliziarsi con una delle sue visioni, non pi&#xF9; fantastica ed inverosimile, ma rievocata dal vero in tutti i suoi particolari: le lagrime silenziose di Vincenzo che sgocciolavano sul foglio bianco, lo sforzo fatto da lui, Vicenzino, per avvicinarlo senza essere veduto dall'assistente, ed il turbamento e la passione che aveva posta nel compiere quell'atto tanto comune nelle scuole, dove &#xE8; considerato semplicemente una burla ai maestri.<br/><br/>
In casa Dogliani fu un gran chiacchierare dei ragazzi sul bel tratto di Vicenzino, e le cuginette lo ammirarono molto.<br/><br/>
A pranzo il signor Anselmo domand&#xF2; a Vincenzo con piglio severo:<br/><br/>
 E cos&#xEC;? l'esame di latino?... e croll&#xF2; il capo come per dire che non ne sperava nulla.<br/><br/>
 L'ho fatto bene! grid&#xF2; Vincenzo con uno scoppio di voce. Tutta la pagina senza un errore..... E gesticolava pavoneggiandosi come se credesse realmente di averlo fatto lui quel lavoro.<br/><br/>
 Oh! Oh! esclam&#xF2; il babbo. Dio ti benedica, figlio mio. Dio ti benedica! E mise un gran sospiro di sollievo, e si rasseren&#xF2; tutto, poi stese la mano traverso la tavola, e disse:<br/><br/>
 Via, diamoci una buona stretta di mano come due amici. Ti avevo giudicato male, ma vedo che non vuoi affliggermi. Ti ringrazio di questa buona nuova.<br/><br/>
Vincenzo mise la sua mano in quella del babbo, e scoppi&#xF2; in un pianto dirotto. Era il rimorso, ridestato dalla tenerezza di quelle parole, che lo faceva piangere. Ma pochi minuti dopo non ci pensava pi&#xF9;, e, felice di aver contentato il babbo, guardava le sorelline con orgoglio, dall'alto della sua gloria.<br/><br/>
Finito il pranzo, torn&#xF2; ad uscire in cerca di Vicenzino; ma quello strano ragazzo non si lasci&#xF2; vedere, ed egli port&#xF2; in giro per tutto il paese la sua riconoscenza, a rischio di farla raffreddare. Fu soltanto pochi giorni dopo che lo incontr&#xF2;.<br/><br/>
Vincenzo s'era fermato a confabulare in istrada con alcuni compagni per uno spasso che dovevano pigliarsi la mattina seguente, quando vide passare Vicenzino, che s'era fatto rosso al vederlo e camminava lesto lesto, come se non lo avesse riconosciuto.<br/><br/>
 Oooh! Vicenzinooo!... strill&#xF2; Vincenzo con quanta voce aveva in corpo, e rialzando la sottana, e lasciando cadere in terra il largo cappello da prete, raggiunse di corsa il cugino, gli butt&#xF2; le braccia sulle spalle per obbligarlo a voltarsi, e gli disse tutto eccitato:<br/><br/>
 Anche tu verrai a cercar fanghi con noi domani. &#xC8; bello, sai, ci si diverte tanto...<br/><br/>
E rivolgendosi ai compagni che l'avevano seguito da lontano, grid&#xF2;:<br/><br/>
 Verr&#xE0; anche lui! Voglio che venga perch&#xE8; &#xE8; mio cugino, e mio amico... e perch&#xE8;... perch&#xE8;...<br/><br/>
Non lo pot&#xE8; dire il perch&#xE8;. Gli pareva che gli altri dovessero burlarsi di lui, se sapevano che faceva tanto caso di quell'avvenimento scolastico. Si volt&#xF2; invece a guardare Vicenzino e soggiunse:<br/><br/>
 Lo sappiamo noi il perch&#xE8;. E, dandogli un'altra stretta alle spalle, lo fece girare due volte intorno a s&#xE8;, in segno di tenerezza, poi lo piant&#xF2; l&#xE0;, corse a pigliare il suo cappello e se ne and&#xF2;, gridando da lontano:<br/><br/>
 Ricordati, Vicenzino! Domattina alle sei, qui, sulla piazza.<br/><br/>
Vicenzino fu puntuale come un innamorato, e da quel giorno i due fanciulli furono inseparabili. Vincenzo inventava ogni sorta di chiassate per quegli ultimi mesi che gli rimanevano di libert&#xE0;, si ubbriacava d'allegria, di rumori, di giochi; correva fino a perdere il fiato, faceva salti da rompersi il collo, metteva grida da schiantarsi il petto, ed era felice.<br/><br/>
Vicenzino lo seguiva dovunque assorto nella gioia di aver raggiunto il suo ideale. Avrebbe voluto Vincenzo pi&#xF9; quieto, pi&#xF9; esclusivamente suo. La brigata dei compagni, che si tirava sempre dietro, lo manteneva cos&#xEC; distratto, che non poteva fissarsi sopra un'idea, e la continua eccitazione dei giochi che lo attraevano, paralizzava la sua immaginazione ed il suo cuore. Non era possibile ottenere da lui un discorso intimo, una confidenza, uno sfogo d'espansione. Era troppo divagato. Ma tuttavia era l&#xE0; accanto a Vicenzino; tratto tratto gli saltava al collo o gli dava un urtone, non erano pi&#xF9; estranei l'uno all'altro, si davano del  tu ...<br/><br/>
Tutti e due pensavano qualche volta al seminario, che doveva separarli. Vincenzo ne parlava con orgoglio. Il seminario era il primo passo verso la sua futura grandezza.<br/><br/>
 Quando dir&#xF2; la prima messa, diceva, si far&#xE0; una gran festa. Il babbo dar&#xE0; un pranzo magnifico, perch&#xE8; il benefizio &#xE8; mio. Tu mi scriverai un sonetto apposta, ed il municipio far&#xE0; i fuochi d'artificio...<br/><br/>
Vicenzino lo ascoltava con deferenza, poi gli domandava dolcemente:<br/><br/>
 Mi scriverai quando sarai in seminario? E si consolava un poco della loro prossima separazione, riflettendo che, nelle lettere, avrebbe osato meglio esprimere tutta la sua tenerezza, domandare un equo ricambio di quell'amicizia che sentiva con tanta intensit&#xE0;, e che Vincenzo pigliava un po' troppo alla leggera.<br/><br/><br/>
VI.<br/><br/>
Tutto questo accadeva nell'autunno del 1859. Ai primi di novembre Vincenzo, che aveva appena compiti i tredici anni, part&#xEC; da Santhi&#xE0; per andare in seminario a Novara.<br/><br/>
Il benefizio, legato alla famiglia Dogliani da uno zio arcivescovo di Vercelli, non era molto grasso. Era un capitale di trentamila lire investite nella casetta abitata dal signor Anselmo ed in un fondo che egli coltivava con ogni cura per cavarne il maggior frutto possibile.<br/><br/>
Nei piccoli paesi si vive con poco, e quel fondo e un altro dell'egual misura all'incirca, che il signor Dogliani prendeva in affitto, gli fornivano un'entrata magra, ma sufficiente per vivere co' suoi quattro figliuoli.<br/><br/>
Aveva indugiato a mettere Vincenzo in seminario finch&#xE8; non avesse passate tutte le classi che poteva fare in paese, dove c'era un ginnasio di terza classe per tardare quanto pi&#xF9; era possibile ad aggravare il bilancio di famiglia con quella pensione.<br/><br/>
L'avversione che Vincenzo aveva sempre dimostrata pel latino aveva tenuto in pensiero il signor Anselmo tutti quegli anni. Se suo figlio fosse fallito agli esami, se fosse stato dichiarato assolutamente inabile a quello studio, avrebbe dovuto rinunciare a fargli percorrere la carriera ecclesiastica, e per conseguenza al benefizio; e la famiglia sarebbe rimasta senz'altro mezzo di sussistenza che il lavoro di lui, gi&#xE0; avanti negli anni, che poteva mancare da un giorno all'altro e lasciare i figli nella miseria.<br/><br/>
Per tutte queste considerazioni la buona riuscita dell'esame aveva assunta tanta importanza, ed aveva disposto l'animo del padre ad una gran deferenza per quel fanciullo, che considerava come il sostegno della casa e delle bambine.<br/><br/>
Nella quiete del seminario Vincenzo si propose di lavorare seriamente per non deludere le aspettative di suo padre, che aveva riposta tanta fiducia in lui. L'intelligenza non gli mancava, e meno libero, meno distratto, fra condiscepoli gi&#xE0; avvezzi alla disciplina della comunit&#xE0;, che giuocavano poco e studiavano seriamente, pot&#xE8; egli pure applicarsi con ardore a vincere le difficolt&#xE0; dello studio. Non riesc&#xEC; mai a distinguersi fra i primi della scuola, ma super&#xF2; d'anno in anno gli esami, e, compiuti gli studi liceali, ricevette gli ordini minori, e fu ammesso al primo corso di teologia.<br/><br/>
Fin dai primi mesi della loro separazione, Vicenzino aveva cominciato a scrivergli, e quelle lettere, giungendogli nella lontananza di tutti i suoi, nel raccoglimento di una vita uniforme e quieta, gli avevano risvegliata la fantasia. Quelle proposte d'amicizia fervente ed eroica lo avevano appassionato, ed egli aveva riposto in quell'affetto tutto l'ardore che metteva prima nei giochi e nei piaceri. Si erano scambiati giuramenti di completa fiducia, e di reciproco aiuto, a costo di qualunque sacrificio.<br/><br/>
Anche Vicenzino aveva lasciato quasi subito Santhi&#xE0;. Suo padre era riescito a collocarsi come fattore in un tenimento signorile presso Vercelli, dove mandava a scuola il figlio per fargli continuare gli studi liceali, dopo i quali intendeva che andasse a Torino all'Universit&#xE0;, e prendesse una laurea. Era la sua ambizione, ed in essa aveva attinto il coraggio di cercare un impiego e di adattarvisi, il che gli costava non lieve sacrifizio, sebbene lo avesse ridotto ad una specie di sinecura. Si consolava facendola da despota e signore coi contadini suoi dipendenti. Intanto il fanciullo, intelligente ed amante dello studio, faceva progressi meravigliosi.<br/><br/>
Cos&#xEC; i due giovani amici erano giunti uno a diciotto, l'altro a dicianove anni, senza essersi pi&#xF9; riveduti. Nell'inverno del 1864 Vincenzo trov&#xF2; nella biblioteca del seminario, fra i libri che era permesso agli alunni di leggere:  Il primato morale e civile degl'Italiani , di Gioberti. E, dopo avere scorse le prime pagine con fatica, si era venuto via via interessando a quella lettura, che gli aveva ravvivato nel cuore il sentimento patriottico fino allora latente. Prov&#xF2; un vivissimo desiderio di saperne di pi&#xF9;, e, non trovando altre opere di quel genere, ne domand&#xF2; ad un compagno, il quale poteva avere dei libri per mezzo di un fratello, che glieli consegnava di nascosto nelle visite domenicali. Cosi lesse  Le speranze d'Italia , del Balbo. E quelle vecchie speranze, in gran parte conseguite, gli fecero palpitare il cuore. Ripens&#xF2; quell'immenso passaggio di soldati francesi che aveva veduti nel 59. Suo padre, con una coccarda tricolore sul cappello, lo aveva condotto a Vercelli, dove, in piedi sopra un tavolino da caff&#xE8;, aveva veduto per ore ed ore sfilare soldati e baionette, ed aveva udito gridare: &#xAB;Viva l'Italia! Viva l'Italia!&#xBB; Anche lui aveva gridato colla sua esile vocina da fanciullo, ed i soldati si erano messi a ridere, dicendo: &#xAB; Le petit pr&#xEA;tre &#xBB;.<br/><br/>
Allora non aveva capito gran cosa; ma ora, a diciotto anni, tutto quelle scene gli tornavano in mente, ed il solo ricordo di quelle masse esultanti, di quelle armi, di quelle grida di popolo, lo esaltavano. Dopo le  Speranze d'Italia  lesse una raccolta di poesie patriottiche, del Berchet, del Foscolo, del Manzoni. Impar&#xF2; a mente i cori del  Conte di Carmagnola , e la sera li ripeteva tra s&#xE8; nel silenzio del dormitorio buio, e si addormentava mormorando con fervore quei canti di guerra. Erano le sue preghiere.<br/><br/>
La sua testa si esalt&#xF2;, il suo sangue giovane cominci&#xF2; a ribollirgli nelle vene, e le mura del seminario gli parvero una prigione, e la sottana nera gli riesc&#xEC; grave. Pass&#xF2; dei giorni di ansiet&#xE0; crudeli, combattuto tra la smania di correre da suo padre, di gettare la veste ed il tricorno, e di dirgli: &#xAB;Sono italiano, mi devo alla mia patria, non voglio essere prete&#xBB;, ed il dolore di portare un colpo simile al povero vecchio che aveva fede in lui, e che quella sua risoluzione avrebbe ridotto alla miseria. Non aveva pi&#xF9; testa allo studio, evitava i compagni, smaniava, si strappava i capelli, piangeva disperatamente, non scriveva neppure pi&#xF9; a Vicenzino, gli pareva d'impazzire. Nelle ore di ricreazione, mentre i piccoli seminaristi giocavano, ed i grandi discorrevano ad alta voce, egli profittava di quel chiasso, che impediva di distinguere i vari suoni, per cantare i vecchi inni del 1848, che si udivano ancora qualche volta nelle campagne del Piemonte. Un giorno fu sorpreso da un assistente mentre strillava con tutta la forza de' suoi polmoni  Va' fuori d'Italia, va' fuori, o stranier!  e fu rinchiuso per castigo in un camerino di penitenza. D'allora confuse l'assistente coi tiranni della patria, e quando pensava alla redenzione d'Italia, pensava di redimersi dall'Austria e da lui.<br/><br/>
Circa quel tempo le lettere di Vicenzino cominciarono a farsi meno verbose, meno sentimentali. Aveva realmente qualche cosa da scrivere all'amico, un'angoscia da confidargli. Suo padre era ammalato. Egli cess&#xF2; di fantasticare sull'amicizia, per descrivere le sofferenze dell'infermo, la tosse, l'affanno, le veglie; per riferire i giudizi del medico.<br/><br/>
Vincenzo aveva voluto bene a quel parente senza conoscerlo, forse per una certa analogia nei loro caratteri. La sua malattia lo distolse alquanto dai pensieri turbolenti che lo agitavano. Aspettava le nuove dell'infermo con ansiet&#xE0;, ed aveva ripreso a scrivere all'amico, per dargli coraggio e dirgli parole di simpatia. Un giorno ricevette un biglietto brevissimo: &#xAB;Mio padre &#xE8; morto quasi improvvisamente, quando pareva che cominciasse a star meglio. Sono solo al mondo.&#xBB;<br/><br/>
Erano vicine le feste di Natale. Vincenzo domand&#xF2; una licenza per andar a passarle in famiglia, e part&#xEC;, impaziente come Damone accorrente alla salvezza di Pizia.<br/><br/>
Prima di andare a Santhi&#xE0; scese a Vercelli, e corse a vedere il cugino nella fattoria dove aveva vissuto quegli ultimi anni con suo padre, e dove l'aveva perduto. I due fanciulli erano molto cambiati, ma si riconobbero subito. Tutti e due erano cresciuti. Vincenzo era forte, quasi grasso, colorito in volto, ed una folta barba nera, sebbene accuratamente rasa, gli coloriva di una tinta azzurrina le guance ed il mento. Vicenzino invece, pi&#xF9; alto del cugino di quasi un palmo, era pallido e magro. I suoi dolci occhi turchini erano abbattuti dalle veglie e dal pianto, ed i capelli biondi, arruffati sulla fronte gli facevano una bella aureola, da arcangelo.<br/><br/>
La loro lunga corrispondenza li aveva fatti conoscere cos&#xEC; intimamente l'uno all'altro, che ogni soggezione era scomparsa fra loro, ed al primo vedersi si stesero le braccia, come se, prima di quella separazione, avessero gi&#xE0; vissuto molto tempo insieme. Vicenzino pianse lungamente in silenzio, e Vincenzo non cerc&#xF2; di consolarlo. Se lo teneva abbracciato come per fargli sentire che, dopo quel grande amore che aveva perduto, gli restava ancora la sua amicizia; ma non glielo diceva. Vicenzino per&#xF2; sentiva il cambiamento avvenuto nel cugino in quei quattro anni. Lo sentiva egualmente impetuoso, ma espansivo, riflessivo, serio, e questo gli faceva bene. Era l'amico che egli aveva sognato.<br/><br/>
Sfogato l'impeto del dolore, Vincenzo disse:<br/><br/>
 Vieni con me. E, con quel fare sicuro ed imperioso che gli aveva guadagnata altre volte una facile superiorit&#xE0; sui compagni, gli butt&#xF2; addosso mantello e cappello, e lo condusse alla stazione di Vercelli, dove presero il treno che doveva condurli a Santhi&#xE0;.<br/><br/>
Arrivati in paese si diressero subito verso la casa Dogliani. Erano passate le quattro del pomeriggio, e nevicava; era quasi buio. Quando furono a pochi passi dalla porta videro il signor Anselmo che si avanzava dalla parte opposta.<br/><br/>
 Babbo, grid&#xF2; Vincenzo. E la sua voce echeggi&#xF2; nel silenzio della via deserta. Il signor Dogliani si ferm&#xF2;; rizz&#xF2; il capo, che teneva chino per ripararsi dal freddo col bavero del mantello, e, vedendo una figura lunga e nera da prete, esclam&#xF2; stupefatto:<br/><br/>
 Vincenzo! Sei tu?<br/><br/>
 S&#xEC;, rispose Vincenzo. Vengo a condurti un figlio di pi&#xF9;. E spingendo innanzi Vicenzino soggiunse mestamente:<br/><br/>
 Suo padre &#xE8; morto.<br/><br/>
Il signor Dogliani tremava tutto come c&#xF4;lto da brividi, e non rispondeva, e Vicenzino, mortificato da quel silenzio, vedendosi respinto, fece per andarsene. Ma Vincenzo gli riprese il braccio, poi accostando il volto a quello del padre e parlandogli sommessamente, gli disse:<br/><br/>
 Siamo amici da anni, e mi ha reso dei servigi....<br/><br/>
Ma il signor Anselmo lo interruppe colla voce tanto commossa, che spiegava il suo lungo silenzio:<br/><br/>
 &#xC8; figlio di mio fratello, e basta. Poi, accennando la porta di casa colla mano che tremava come una foglia scossa dall'aria, disse a Vicenzino:<br/><br/>
 Entra.<br/><br/>
Nella stanza da pranzo le ragazze aspettavano il babbo per mettersi a tavola. L'Elena aveva quattordici anni, e pareva gi&#xE0; una signorina. Le altre due pure erano cresciute, ed avevano gli abiti troppo corti e le gambe troppo lunghe.<br/><br/>
Al vedere entrare i due giovani egualmente inaspettati, misero un'esclamazione, e balzarono incontro al fratello. Ma il volto pallido del signor Anselmo che comparve subito dietro al figlio, aveva qualche cosa di pi&#xF9; grave del solito, che le fece ammutolire. Egli per&#xF2; disse semplicemente alle fanciulle, mettendo una mano sulla spalla di Vicenzino:<br/><br/>
 Vi conduco un nuovo cugino, lo conoscete?<br/><br/>
 S&#xEC;, risposero le due ragazze maggiori. E quell'affermazione non meravigli&#xF2; affatto il babbo, che di certo aveva indovinato che da un pezzo le sue figlie prendevano a cuore quel parente. Egli le present&#xF2; ad una ad una, dicendo:<br/><br/>
 Elena, la mia primogenita; Laura, la nostra piccola massaia, e Maria, che ti far&#xE0; sopportare i suoi capricci, perch&#xE8; tra tutti l'abbiamo viziata un pochino.<br/><br/>
Fu la sola allusione che fece all'installamento del nipote in casa sua. Poi tutti si misero a tavola, e la Laura cominci&#xF2; a scodellare la minestra.<br/><br/><br/>
VII.<br/><br/>
Vincenzo doveva passare dieci giorni a Santhi&#xE0; per cominciare l'anno nuovo colla sua famiglia. Ma, malgrado la presenza dei due giovani, la casa era malinconica e silenziosa. Vicenzino aveva il cuore riboccante di riconoscenza, ma sentiva che non avrebbe potuto parlarne senza commoversi, ed evitava quell'argomento. Guardava lungamente Vincenzo, ed i suoi occhi si empivano di lagrime. La stessa povert&#xE0; della casa che lo aveva ospitato lo commoveva. Le ventimila lire date a suo padre acquistavano un valore assai maggiore, dacch&#xE8; sapeva che il signor Anselmo viveva quasi meschinamente, e la sua ammirazione per quello zio, facendosi pi&#xF9; grande, aumentava la sua tristezza per i ricordi del passato.<br/><br/>
Anche Vincenzo, con grande stupore delle sue sorelle, parlava poco ed era spesso impensierito. Quando, con una vecchia burla che aveva sempre lusingata la sua vanit&#xE0;, lo chiamavano arcivescovo, non s'insuperbiva pi&#xF9; affatto, e con quella cortesia che si usa tra fratelli e sorelle, scoteva le spalle e borbottava: &#xAB;Stupide&#xBB;.<br/><br/>
La Laura, discorrendo coll'Elena di quel cambiamento, diceva:<br/><br/>
 Non &#xE8; pi&#xF9; tanto vanitoso Vincenzo; si va migliorando.<br/><br/>
Ma l'Elena, che non era assorta nelle faccende di casa, per le quali non aveva gusto, ed aveva pi&#xF9; agio di studiare il fratello, rispondeva impensierita:<br/><br/>
 Chiss&#xE0; che cos'abbia, povero Vincenzo!<br/><br/>
Una mattina che i due giovani erano usciti a fare una lunga passeggiata sulla neve gelata della strada maestra, incontrarono un gruppo di contadine con dei panieri di ova e pollame, che andavano a vendere a Santhi&#xE0;. Una bella donnona sulla trentina, che camminava davanti a tutte, dondolandosi sui fianchi, guard&#xF2; arditamente in faccia Vincenzo, poi, ammiccando alle compagne con un riso maligno che le scopriva dei bellissimi denti, susurr&#xF2; abbastanza forte per essere udita:<br/><br/>
 Che bel prete!<br/><br/>
Le altre risero forte.<br/><br/>
Vincenzo si fece rosso, i suoi occhi lampeggiarono di sdegno; mosse un passo innanzi come se volesse attaccar briga; ma subito si fren&#xF2;, e mormor&#xF2; con rabbia:<br/><br/>
 Sciocche! Villane!<br/><br/>
Vicenzino, che aveva abbassato gli occhi per pudore, fu meravigliato di quel risentimento, e disse:<br/><br/>
 Via, non t'ha detto nulla di male, infine.....<br/><br/>
 Sono villane, ripet&#xE8; Vincenzo con denti stretti. Non sanno veder un uomo vestito di nero senza chiamarlo prete.<br/><br/>
 Ti fanno un onore anticipato, torn&#xF2; a dire Vicenzino con piglio conciliativo; se non sei ancora prete lo sarai.<br/><br/>
Vincenzo stette un po' senza rispondere, guardando in terra, poi disse colla voce strozzata:<br/><br/>
 Gi&#xE0;, lo sar&#xF2;.<br/><br/>
Vicenzino si ferm&#xF2; sui due piedi e fiss&#xF2; in volto il cugino. Questi era acceso come una fiamma, teneva gli occhi chini a terra, e si mordeva rabbiosamente le labbra. Vicenzino gli prese le mani e gli domand&#xF2; con affetto, ma coll'accento imperioso di un amico che ha diritto di conoscere i segreti dell'amico:<br/><br/>
 Che cos'hai?<br/><br/>
Vincenzo non rispose e scosse il capo come per dire: &#xAB;A che serve? &#xC8; un caso disperato&#xBB;. E due lucciconi, che gli tremavano sugli occhi, caddero come due perle sulle mani congiunte dei due amici.<br/><br/>
 Non sei contento di far il prete? torn&#xF2; a domandare Vicenzino.<br/><br/>
 Saresti contento tu? rispose l'altro con uno scoppio di voce che trad&#xEC; un singhiozzo.<br/><br/>
 Io non ho la vocazione.<br/><br/>
 Ed io l'ho la vocazione? Ho il benefizio; ho il dovere di conservare quella rendita al babbo che &#xE8; vecchio, alle sorelle che non hanno dote... Eccola la mia vocazione! Debbo sagrificarmi per gli altri; sagrificarmi tutta la vita.<br/><br/>
 Eri pur contento del tuo stato, prima.... insist&#xE8; Vicenzino.<br/><br/>
 Prima ero un ragazzo. Non pensavo neppure d'aver una patria. Credevo che le guerre si facessero solamente nei libri di Storia. Perch&#xE8; non avevo mai visto un Tedesco qui, non pensavo che vi sono delle provincie d'Italia che essi invadono.....<br/><br/>
E raccont&#xF2; le sue letture, le sue febbri d'entusiasmo patriottico, le lagrime divorate in segreto.... Parlava con enfasi, piangeva, tremava tutto ed esclamava disperatamente:<br/><br/>
 Dovr&#xF2; rimanere inerte come un vile! Come un vile!<br/><br/>
Vicenzino aveva gi&#xE0; espresso all'amico il suo piano d'avvenire: compiere da s&#xE8; in casa quell'anno di studi per non obbligare lo zio a pagargli una pensione a Vercelli; poi prendere il diploma di maestro superiore, e collocarsi come insegnante nel ginnasio pareggiato di Santhi&#xE0; per guadagnarsi la vita, durante il tempo che gli mancava ancora prima di essere chiamato alla coscrizione. Ma egli pure aveva sentimenti patriottici e si proponeva, se durante quei tre anni Vittorio Emanuele od altri avessero  fatto qualche cosa , di arruolarsi come volontario.<br/><br/>
Egli comprese dunque l'afflizione di Vincenzo, la sua lotta crudele tra il dovere di figlio e quello di cittadino, e, non vedendo altro mezzo di consolarlo, gli disse:<br/><br/>
 Chi impedisce ad un prete di battersi quando occorra per la sua patria?<br/><br/>
 Nulla glielo impedisce nell'eccitamento di una crisi politica, nell'ardore di una battaglia; ma il giorno dopo torner&#xE0; ad essere estraneo a tutto quel che si fa pel suo paese; sar&#xE0; sempre un prete, ed io sento che son nato per essere un soldato. Oh, se non avessi quel benefizio che mi lega...<br/><br/>
 Se tu fossi cappellano d'un reggimento..., del  mio reggimento ...., disse Vicenzino.<br/><br/>
Nella sua desolazione Vincenzo s'aggrapp&#xF2; a quell'idea che gli permetteva di fare una vita attiva, di vivere in caserma, di battersi, di raccogliere i feriti, di assisterli, di conservare alla sua famiglia il benefizio del quale viveva, essendo meno prete ed un po' soldato. Ne parlarono a lungo, e Vincenzo, coll'ardore che metteva in ogni cosa, fin&#xEC; coll'innamorarsi della sua missione di cappellano, e gli ultimi giorni della sua vacanza apparve animato, eccitato, contento, e part&#xEC; colla fantasia riscaldata, facendo giurare a Vicenzino di tenerlo informato di quanto si preparerebbe per la liberazione di Venezia, e di chiamarlo al primo sintomo di prossima guerra.<br/><br/><br/>
VIII.<br/><br/>
Prima d'andare a rinchiudersi, Vincenzo pens&#xF2; a provvedersi di libri, per isfogare colla lettura, la passione che gli ferveva nel cuore. Comper&#xF2; i romanzi di Guerrazzi, di Massimo d'Azeglio, di Tommaso Grossi, e li lesse e rilesse con l'avidit&#xE0; di chi morde un frutto proibito.<br/><br/>
Ma, accanto ad ogni maschia figura d'eroe, egli trovava una dolce figura di donna, il cui nome si confondeva con quello della patria nel pensiero del guerriero innamorato. E, a misura che il tempo passava, il conforto che il povero seminarista aveva trovato nell'idea di farsi cappellano di reggimento, prete-soldato, non gli bastava pi&#xF9;; tornava a sorgergli nell'anima, pi&#xF9; ardente di prima, la ribellione contro il suo destino. Alle scene di guerra che avevano turbata la sua fantasia, ora succedevano le scene d'amore, che la turbavano ben pi&#xF9;. Gli bastava di portare lo sguardo sulla tonsura de' suoi compagni, per sentirsi tutto ardere di sdegno. L'uscire in istrada colla lunga fila dei seminaristi era un supplizio per lui. Gli pareva che gli uomini ridessero nell'incontrarlo, e che le donne, nel guardarlo, non arrossissero come arrossivano guardando gli altri giovani della sua et&#xE0;. Si ricordava la contadina rubiconda che sulla strada di Santhi&#xE0; gli aveva detto: &#xAB;Che bel prete!&#xBB; E si mordeva i pugni e piangeva di rabbia. Egli non sarebbe mai altro che un bel prete!<br/><br/>
Quei due anni, dal sessantaquattro al sessantasei, furono due anni di tortura per lui. La sua veste nera gli era divenuta addirittura odiosa. Non osava confidare a Vicenzino le angoscie segrete che lo agitavano; si vedeva preso inesorabilmente nella fatale alternativa di essere un cattivo prete o un figlio crudele, troppo debole per accettare il sacrificio, troppo buono per liberarsene ad ogni costo.<br/><br/>
Intanto Vicenzino viveva nell'azzurro di un bel sogno d'amore. Stando in casa coll'Elena, omai vicina ai quindici anni, bionda, pallida, sentimentale come lui, dal cuore generoso, dalla mente elevata, era venuto a poco a poco a trattarla con intimit&#xE0; fraterna.<br/><br/>
La Laura era nata massaia. Trottava tutto il giorno per la casa, dalla cantina al solaio, badando alla cucina, alla guardaroba, alle provviste per l'inverno, dando ordini, ricevendo conti. La Maria andava ancora alla scuola, e quand'era in casa correva sempre sulle calcagna della sorella pi&#xF9; attiva. L'Elena invece aveva dei gusti signorili. Le sue mani erano sempre bianche, e ne aveva una cura grandissima; portava i suoi vestiti, pi&#xF9; che modesti, con un garbo squisito, e trovava sempre modo d'avere un fiore nei capelli e qualche nastro sul petto. Delle faccende domestiche aveva scelta la pi&#xF9; pulita. Riceveva e raccomodava il bucato. Il tavolino da lavoro dove altre volte si occupava come sapeva meglio la Caterina, ora era diventato il posto dell'Elena, che ne aveva coperto il cuscino con un ricamo, e ci aveva messo accanto un bel cesto di vimini ricamato anch'esso, nel quale riponeva la biancheria da rammendare. Nella cassetta del tavolino teneva sempre qualche libro, e tratto tratto lasciava il lavoro per leggere un poco.<br/><br/>
Vicenzino studiava allo scrittoio poco discosto, e quando aveva finito, non aveva che da voltare la sedia per trovarsi accanto al tavolino dell'Elena, in faccia a lei. Le parlava del libro che stava leggendo, delle lettere di Vincenzo, della sua infanzia triste da fanciullo malato, dell'America; le confidava i suoi disegni d'avvenire.<br/><br/>
 Sono avvezzo a studiare da solo. Nel tempo che sar&#xF2; soldato studier&#xF2; sempre, assiduamente, e quando ritorner&#xF2;, potr&#xF2; avere il diploma superiore per insegnare nei licei. Allora avr&#xF2; una buona situazione.<br/><br/>
Non diceva di pi&#xF9;. L'Elena era troppo bambina perch&#xE8; egli osasse parlarle d'amore. Ma pensava che nei due anni che gli rimanevano, avanti di essere chiamato alla coscrizione, la bambina sarebbe diventata una giovane, e l'avrebbe amato, e prima di partire per quella lunga assenza, col cappotto e la giberna, egli le avrebbe svelato il suo segreto, ed avrebbe portato con s&#xE8;, nella vita rumorosa delle caserme, nelle marce faticose, nell'uggia delle manovre, nell'eccitazione della guerra, la soave fiducia d'essere amato, di trovare al suo ritorno quella dolce fanciulla bionda che lo avrebbe aspettato, che gli porgerebbe la mano, e gli direbbe &#xAB;sono tua&#xBB;. E la situazione, guadagnata con tanto studio e tanta fatica, egli potrebbe dividerla con lei, colla sua sposa, solo con lei, in un lungo avvenire d'amore e di pace.<br/><br/><br/>
IX.<br/><br/>
Ma prima che la coscrizione chiamasse Vicenzino a portare il cappotto e la giberna, il movimento del 1866 per la liberazione del Veneto, venne a fare un'utile diversione nelle idee dei due giovani. Appena Vicenzino pot&#xE8; scrivere segretamente all'amico, che Garibaldi raccoglieva i volontari per una prossima guerra, il povero seminarista dimentic&#xF2; i suoi segreti dolori, e, bollente di patriottismo, non pens&#xF2; che ad ottenere da suo padre il permesso d'uscire temporariamente dalla sua prigione per andare a battersi. Il signor Anselmo Dogliani non era uomo da opporsi.<br/><br/>
Verso la fine di maggio i due cugini partirono per Milano, eccitati dalla novit&#xE0; del viaggio, dei nuovi paesi, della guerra, comperando ad ogni stazione giornali e proclami, stringendo amicizia coi giovani della loro et&#xE0; che viaggiavano verso la stessa meta, sognando la camicia rossa e la vittoria.<br/><br/>
Ma furono presto separati. Vicenzino rimase ferito nel primo scontro a Ponte Caffaro, e fu trasportato all'Ospedale di Sal&#xF2;. Vincenzo and&#xF2; solo a Monte Suello ed a Bezzecca, col cuore diviso tra l'entusiasmo della guerra e l'ansiet&#xE0; per l'amico lontano; ed appena i corpi volontari furono sciolti, corse a raggiungerlo. Vicenzino era fuor di pericolo, ed in istato di essere condotto a casa. Ma era ancora debolissimo; il viaggio era lungo, il caldo opprimente. Bisogn&#xF2; farlo viaggiare comodamente, lasciarlo riposare una notte a Milano, un'altra a Novara. Vincenzo lo accompagnava con una sollecitudine affettuosissima, scegliendo i treni del mattino per evitargli l'ardore dei vagoni infocati dal sole di agosto, procurandogli i brodi sostanziosi di cui aveva bisogno, reggendolo fra le sue braccia quando doveva fare qualche passo. Vicenzino, colla mente confusa dalla eccessiva debolezza, senza voce per parlare, sentiva dolcemente quella tenerezza da amico, e la confondeva nel suo pensiero coll'altra tenerezza lungamente sognata; e, malgrado le sue sofferenze ed i disagi del viaggio, assorto in una specie di vaneggiamento sereno, si sentiva felice.<br/><br/>
Vincenzo invece, appena cessato l'eccitamento della battaglia, aveva pensato con raccapriccio al ritorno in seminario, ove doveva ricevere gli ordini maggiori alla fine d'agosto, dopo pochi giorni soltanto: gli ordini maggiori che lo consacravano prete, che lo obbligavano a rinunciare per sempre ai sogni inebrianti della sua giovent&#xF9;. E si era fatto cupo, silenzioso, scoraggiato, e tratto tratto un impeto d'ira gli faceva salire il sangue al volto, o la profonda disperazione gli strappava le lagrime.<br/><br/>
Quando, arrivati a Santhi&#xE0;, i due giovani entrarono in casa, l'uno appoggiato all'altro, le fanciulle, che erano corse ad incontrarli, nell'entusiasmo che in quei giorni riscaldava tutti i cuori, li abbracciarono tutti e due come due fratelli. Vincenzo, coll'animo in tempesta, rimase freddo; non era pi&#xF9; il giovane ardente di due mesi prima: un'ombra di tristezza profonda oscurava il suo volto. Ma la fine inaspettata e sconfortante della campagna, gli forniva un pretesto per nascondere i suoi veri sentimenti. Alle domande inquiete dell'Elena e di suo padre, rispondeva:<br/><br/>
 Non credevo che le cose dovessero finire a questo modo.<br/><br/>
Vicenzino solo non s'avvedeva di nulla. Appena aveva sentito sulle sue guancie le labbra della Elena, s'era messo a tremare, ed era scoppiato in un pianto convulso. Era troppo debole per quella sorpresa di felicit&#xE0;.<br/><br/>
 &#xC8; la stanchezza, s'era detto in casa; &#xE8; un accesso nervoso. E Vincenzo, che non vedeva l'ora di sottrarsi agli sguardi del padre e delle sorelle, aveva portato quasi di peso il cugino in camera, e l'aveva fatto coricare. Sfinito, in uno stato di prostrazione, vicino a svenire, Vicenzino sorrideva come un estatico. Poco dopo Vincenzo gli domand&#xF2;:<br/><br/>
 Come stai?<br/><br/>
 Sono felice, susurr&#xF2; l'ammalato.<br/><br/>
Vincenzo si scost&#xF2; dal letto premendosi i pugni sugli occhi, battendo i piedi in terra, fremendo per tutto il corpo. Rimase a lungo colla faccia rivolta alla finestra aperta, come se contemplasse lo splendido tramonto che irradiava la cima delle Alpi lontane, come tante punte d'oro, e chiudeva l'orizzonte turchino con un'immensa striscia d'un rosso infocato. Ma il povero giovane non vedeva nulla, e stava voltato cos&#xEC; per divorare le sue lagrime senza farsi scorgere. Era una precauzione superflua. Vicenzino guardava nel vuoto, nell'ideale; non si accorse di quella disperazione, e, con un filo di voce, chiam&#xF2;:<br/><br/>
 Vincenzo!<br/><br/>
L'eccesso della sua felicit&#xE0; gli pesava sulla coscienza come un rimorso. Sentiva di doverla rivelare all'amico; l'aveva attinta nella sua casa, gli era venuta da lui, ed aveva potuto fargliene un segreto! Alla sua fantasia indebolita questo sembrava un atto di mala fede, una colpa. Vincenzo si avvicin&#xF2;, cupo, senza parlare, e l'ammalato gli disse:<br/><br/>
 Ho un segreto da rivelarti.<br/><br/>
L'altro non rispose, ed egli, credendo che aspettasse quella rivelazione, riprese:<br/><br/>
 Ora non ho forza. Ti scriver&#xF2;. Poi mormor&#xF2;: Sono tanto felice!<br/><br/>
Vincenzo lo abbracci&#xF2; con impeto, tanto stretto che gli fece male, poi usc&#xEC; singhiozzando.<br/><br/>
Rimase ancora alcuni giorni in famiglia, finch&#xE8; vide Vicenzino un po' rinforzato dalle cure e dall'agiatezza della casa. Ma il tempo stringeva. Era marted&#xEC;, e la domenica seguente doveva ricevere gli ordini maggiori. Il signor Dogliani sembrava inquieto, temeva che Vincenzo non avesse tempo di prepararsi alla cerimonia, e lo esortava a tornare in seminario. Vincenzo non si fece pi&#xF9; pregare. La mattina del mercoled&#xEC; salut&#xF2; con infinita tenerezza tutti i suoi, abbracci&#xF2; il padre piangendo, e part&#xEC;. Ma quando fu per salire in vagone disse a Vicenzino che l'aveva accompagnato in carrozza col signor Dogliani alla stazione:<br/><br/>
 Non ti senti la forza di venire fino a San Germano? Sono pochi minuti di corsa in ferrovia; anche tu, babbo; accompagnami ancora questo trattino.<br/><br/>
 Temo che Vicenzino si stanchi, rispose il signor Dogliani, e non sia poi in grado di venir domenica a Novara per la cerimonia; vogliamo esserci tutti; &#xE8; una gran giornata domenica....<br/><br/>
Vincenzo non rispose altro. Strinse forte la mano a tutti e due, e sal&#xEC; in fretta nel vagone.<br/><br/><br/>
X.<br/><br/>
Vicenzino si rimetteva rapidamente. L'Elena, dacch&#xE8; era tornato cos&#xEC; malato, gli usava delle cure gentili ed amorevoli che lo inebriavano. Nell'eccesso della gioia il giovane convalescente doveva far violenza a s&#xE8; stesso per non lasciar irrompere la passione che lo agitava. Voleva confidarsi prima a Vincenzo; subito dopo la cerimonia, la domenica, sperava di averlo un momento solo con s&#xE8;, e di rivelargli quel segreto che non poteva pi&#xF9; contenere.<br/><br/>
 Sar&#xE0; la prima confessione che ricever&#xE0;, pensava; e mi sembrer&#xE0; d'essere gi&#xE0; unito a lei quando mi avr&#xE0; ascoltato....<br/><br/>
Il venerd&#xEC;, dopo pranzo, si era trovato solo coll'Elena presso il solito tavolino, che gli richiamava tante dolci memorie. Parlavano di Vincenzo, del gran giorno dell'ordinazione; ma Vicenzino era distratto. Dalla finestra aperta la luce chiara batteva sul capo dell'Elena, ed un leggero soffio d'aria le agitava i riccioli sulla fronte e sul collo. Egli la guardava avidamente, pallido, tremante, e ripensava il bacio di quelle labbra che aveva sentito sulle guancie la sera del suo ritorno.<br/><br/>
 Non l'hai osservato anche tu? domand&#xF2; la Elena che aveva parlato fin allora della tristezza misteriosa di Vincenzo.<br/><br/>
 Che cosa? rispose Vicenzino che, assorto nella sua estasi d'amore, non aveva capito nulla. L'Elena lo guard&#xF2; meravigliata, co' suoi grandi occhi grigi e limpidi. Ma, all'incontrare quello sguardo, Vicenzino si fece rosso come una fiamma, e, sentendo di non poter tacere pi&#xF9; a lungo, si alz&#xF2; ed usc&#xEC; in giardino.<br/><br/>
Passeggi&#xF2; un pezzo, agitato, nervoso, commosso, ma profondamente felice. Gli era sembrato di leggere una speranza in quegli occhi grigi. Non aveva pi&#xF9; che un giorno da aspettare, poi potrebbe parlare del suo amore; parlarne a lei. Vincenzo glielo avrebbe permesso. Si figurava quel momento, ripeteva fra s&#xE8;: &#xAB;O Elena, quanto ti amo!...&#xBB;<br/><br/>
In quella vide uscire in giardino la piccola Maria con una lettera in mano. Mentre si avanzava verso di lui per consegnargliela, guardava la soprascritta e diceva, come se parlasse tra s&#xE8;:<br/><br/>
 Sembra la mano di Vincenzo; ma non pu&#xF2; essere perch&#xE8; non viene da Novara. Non viene neppure dalla posta; l'ha portata un contadino.<br/><br/>
Per&#xF2; quella lettera era proprio di Vincenzo. Anche Vicenzino nell'aprirla pensava: &#xAB;Come mai non viene da Novara?&#xBB; Ma appena n'ebbe scorse poche righe, grid&#xF2;:<br/><br/>
 Ah per Dio! poveri noi!<br/><br/>
E, respingendo la bambina che gli stava curiosamente dinnanzi, prese la rincorsa ed usc&#xEC; senza cappello, correndo come un matto.<br/><br/>
Quella lettera era il solito addio dei suicida, e cominciava colla solita frase:<br/><br/>
 &#xAB;Quando riceverai questa lettera avr&#xF2; cessato di vivere&#xBB;. Poi spiegava disordinatamente le sue ragioni: &#xAB;Non posso ricevere gli ordini maggiori senza commettere un sacrilegio; e d'altra parte non posso rinunciare alla carriera ecclesiastica perch&#xE8; ridurrei mio padre, che si fa vecchio e malaticcio, alla miseria. Capisco che la mia morte non rimedia a nulla, ma non ho il coraggio di vivere. Non ho voluto rientrare in seminario. Ho errato tutti questi giorni per la campagna come un'anima in pena, cercando la soluzione al terribile problema della mia vita; ma non l'ho trovata. Non so far nulla, non sono in grado di guadagnar nulla. Dopo aver rovinato mio padre ne' suoi ultimi anni, dovrei vivere a sue spese. Vedi che non &#xE8; possibile; sarebbe una vergogna, un delitto. Preferisco morire...&#xBB;<br/><br/>
Vicenzino fermava tutti i contadini che vedeva per domandare affannosamente, fremendo d'impazienza:<br/><br/>
 Sei tu che hai portata questa lettera a casa Dogliani?<br/><br/>
Tutti dicevano di no; ed egli correva, di su, di gi&#xF9;, come un matto, agitando la lettera in alto, guardando tutti supplichevolmente, e gridando:<br/><br/>
 Chi l'ha portata? Ma chi l'ha portata? Dove posso cercarlo? Mio Dio, dove? dove?<br/><br/>
Poi, mentre si avviava, sempre di corsa, per una strada che metteva fuor dal paese, senza sapere dove andasse, si vide venire innanzi il signor Dogliani seguito da un contadino, e l'ud&#xEC; gridare tutto stupito:<br/><br/>
 Ho trovato quest'uomo, che dice d'aver portata una lettera di Vincenzo, che &#xE8; a San Germano, all'albergo del Gallo...<br/><br/>
 Ah! a San Germano! Sei chilometri! url&#xF2; Vicenzino; e via, con una corsa disperata verso la strada maestra.<br/><br/>
 Seguitelo, seguitelo; non vedete che impazzisce? gridava il signor Dogliani tremando tutto sulle vecchie gambe. Intanto il contadino era riuscito a raggiungere Vicenzino, e gli aveva strappata la lettera che egli continuava ad agitare in alto senza sapere quel che facesse. Ma non pot&#xE8; fermarlo.<br/><br/>
Il signor Dogliani guardava quell'uomo venire verso di lui col foglio in mano, e pareva che ne avesse paura. Quando l'ebbe preso fece per leggere, ma era gi&#xE0; troppo buio, e dovette accostarsi al lume d'una bottega; mormorava:<br/><br/>
 Che cos'ha? Cos'&#xE8; accaduto?<br/><br/>
Poi, quando ebbe cominciato a leggere, vacill&#xF2; come un ubbriaco. Scosse due o tre volte nervosamente il capo, ma continu&#xF2; a leggere cogli occhi fissi sul foglio, tremando a verga, e sussultanto di tratto in tratto. Ma non gridava, non diceva nulla, e guardava sempre il foglio.<br/><br/>
I pochi contadini che, allarmati dalle smanie di Vicenzino, si erano fatti intorno al vecchio, furono pronti a sorreggerlo quando barcoll&#xF2;, e videro che aveva gli occhi vitrei come impietriti e non leggeva pi&#xF9; da un pezzo.<br/><br/><br/>
XI.<br/><br/>
Intanto Vicenzino proseguiva la sua corsa sfrenata, fremendo all'idea di non giungere in tempo, singhiozzando, smaniando ad alta voce. Dopo un tratto vide venire una carrozza, e le si precipit&#xF2; contro a rischio di farsi sfracellare, gridando colla voce strozzata dall'ansimare violento:<br/><br/>
 Lasciatemi salire; presto; bisogna che io sia a San Germano fra un quarto d'ora.<br/><br/>
Era la carrozza di una famiglia signorile di Santhi&#xE0;; il cocchiere conosceva il piccolo Dogliani, l' americano , e lo tir&#xF2; su quasi senza fermare, dicendo:<br/><br/>
 Perch&#xE8; non pigliare la strada ferrata, se aveva tanta fretta?<br/><br/>
A quel pensiero Vicenzino si cacci&#xF2; le mani nei capelli e mise un grido furioso.<br/><br/>
&#xAB;Aveva lasciato morire il cugino per la sua balordaggine!&#xBB; Come mai non aveva pensato alla strada ferrata? Era impazzito di certo...<br/><br/>
E fece per balzar gi&#xF9; dalla carrozza, come se volesse prendere il treno. Davvero il dolore e lo spavento lo facevano delirare. Il cocchiere lo trattenne, e, un po' colle buone, un po' colla violenza, riusc&#xEC; a persuaderlo che il treno era passato da mezz'ora, per conseguenza prima che egli avesse ricevuta la lettera di Vincenzo. Era commosso anche lui da quella disperazione, e frustava i cavalli senza piet&#xE0;, e li faceva volare addirittura sulla strada maestra. Ma Vicenzino si impazientiva di rimanere inerte in carrozza; batteva i piedi furiosamente, si mordeva i pugni, si strappava i capelli.<br/><br/>
Appena vide il campanile della chiesa di San Germano, cerc&#xF2; un'altra volta di buttarsi gi&#xF9;, come per arrivare pi&#xF9; presto all'albergo; ma il cocchiere lo fren&#xF2; ancora giurandogli che arriverebbero prima colla carrozza; ed infatti, dopo due minuti, si fermava all'albergo del Gallo, dove Vicenzino salt&#xF2; nell'atrio e infil&#xF2; la scala, senza neppur aver aperto lo sportello della carrozza.<br/><br/>
L'oste corse fuori dalla cucina, e gli grid&#xF2; dietro:<br/><br/>
 Dove va? Eh, signore, dove va? E l'altro, senza fermarsi:<br/><br/>
 C'&#xE8; qui mio cugino; un giovane che si &#xE8; chiuso in camera per uccidersi; se pure non s'&#xE8; buttato in acqua.... Presto, presto, per carit&#xE0;!...<br/><br/>
Fu un allarme generale. Oste, ostessa, tutta la famiglia, tutto il vicinato invase la scala e si avvent&#xF2; all'uscio dell'unico ospite dell'albergo.<br/><br/>
 Ha detto che si coricava presto perch&#xE8; non istava bene..... borbottava l'oste tutto impaurito. Chi poteva pensare?...<br/><br/>
L'uscio non era neppure chiuso a chiave. Vincenzo sapeva che in quella modesta locanda di villaggio non c'era caso che i camerieri entrassero a sorprenderlo. Il povero giovane era steso sul letto, colle vene dei polsi aperte, pallido, freddo, morto. Il braccio destro pendeva gi&#xF9; dal letto, ed il sangue sgocciolava ancora per terra. Il sinistro era steso lungo il fianco ed immerso nel sangue che aveva inzuppate lenzuola e coperte. Ma un grumo che si era fermato sulla ferita aveva arrestato l'emorragia.<br/><br/>
 Oh mio Dio! Se gli fosse rimasto tanto sangue da farlo rivivere! esclam&#xF2; Vicenzino; e, mentre fasciava stretto l'altro braccio, gridava:<br/><br/>
 Chiamate il medico, il farmacista, chiunque pu&#xF2; aiutarlo.<br/><br/>
L'oste spinse un ragazzo fuori dell'uscio, dicendogli:<br/><br/>
 Va, corri.<br/><br/>
Ma si strinse nelle spalle sfiduciato, e tutti crollavano il capo. Quel giovane era morto.<br/><br/>
La voce di una tragedia all'albergo del Gallo, era gi&#xE0; corsa da un capo all'altro del paese; e il medico, che passava la serata in farmacia, si era affrettato spontaneamente, e s'avviava su per le scale, appunto quando il ragazzo scendeva in cerca di lui. Lo respinse per salire pi&#xF9; presto, ed entr&#xF2; affannato nella camera, domandando:<br/><br/>
 Cosa c'&#xE8;? Cos'&#xE8; stato?<br/><br/>
Tutti si scostarono per lasciarlo avvicinare al cadavere; ma appena egli lo vide, grid&#xF2;:<br/><br/>
 Per Dio! &#xE8; troppo tardi. L'avete lasciato morire!...<br/><br/>
 No, no! url&#xF2; Vicenzino. Senta, non pu&#xF2; essere morto. Guardi; qui il sangue si &#xE8; rappreso.<br/><br/>
Il medico esamin&#xF2; il povero giacente, gli applic&#xF2; un orecchio sul petto, e rimase quasi un minuto oscultando; quando si rizz&#xF2;, il suo volto non esprimeva nulla di consolante. Strinse forte il torace del paziente, lo scosse ripetutamente, poi oscult&#xF2; di nuovo. Nella camera regnava un silenzio solenne. Tutti gli occhi erano fissi sul medico. Vicenzino, che lo spiava pi&#xF9; avidamente di tutti, appena lo vide risollevare il capo, mise un grido di gioia. Infatti il medico disse:<br/><br/>
 C'&#xE8; un battito lievissimo, irregolare, ma c'&#xE8;. E subito prendendo il moribondo per le spalle, lo tir&#xF2; sino alla sponda del letto, e gli abbass&#xF2; il capo fin quasi in terra, poi si mise a stropicciargli forte tutto il corpo. Dopo alcuni minuti la pelle cominci&#xF2; ad arrossire un pochino, e le pulsazioni si fecero pi&#xF9; distinte. Ma il malato era talmente dissanguato, che non ricuperava i sensi. Il rum, l'etere, tutti i cordiali portati sollecitamente dal farmacista, non riescirono a farlo rinvenire.<br/><br/>
 Povero giovane, disse il medico; questo non &#xE8; di quelli che si suicidano soltanto un poco per commuovere la gente. L'ha fatto sul serio.<br/><br/>
 Ma non morr&#xE0;? implor&#xF2; Vicenzino. Non &#xE8; possibile, non deve morire!<br/><br/>
Il medico si strinse nelle spalle, ed applic&#xF2; al paziente due vescicanti che aveva fatti preparare. Sotto l'azione di quella prova dolorosa, Vincenzo ebbe un lieve sussulto, e poco dopo mosse una mano, come per portarla alla parte dolente.<br/><br/>
Ma non fu che un cenno, a cui le forze non risposero, e, dalla bocca aperta, non usc&#xEC; alcuna, voce. Tuttavia la respirazione si era fatta quasi regolare, e, dopo circa mezz'ora di cure energiche, Vincenzo aperse gli occhi e fissando le pupille dilatate sul volto di Vicenzino che gli stava dinnanzi, parve riconoscerlo.<br/><br/>
Tuttavia la sentenza del medico non fu consolante.<br/><br/>
 Ha perduto troppo sangue, disse; &#xE8; impossibile che si riabbia da s&#xE8;. Soltanto la trasfusione potrebbe salvarlo.<br/><br/>
Vicenzino si rizz&#xF2;, impetuoso ed ardente come un eroe che corre al sacrifizio, gridando:<br/><br/>
 Oh il mio sangue, tutto il mio sangue per lui!<br/><br/>
Ma anche questa volta il suo eroismo fu inutile.<br/><br/>
L'oste possedeva un agnello, ed il medico prefer&#xEC; aprire le vene di quella bestia, che quelle di un essere umano, il quale non sembrava neppur averne di troppo. L'operazione fu fatta con rapidit&#xE0;, e l'effetto ne fu quasi immediato.<br/><br/>
L'infermo mise due o tre gemiti, gir&#xF2; gli occhi intorno, fece un lieve cenno di saluto a Vicenzino, ingoi&#xF2; qualche cucchiaio di marsala, poi ricadde in un assopimento profondo ma tranquillo. Allora il medico dett&#xF2; le prescrizioni per la notte; brodo ristretto, vino, cordiali, ed il pi&#xF9; assoluto riposo; poi si ritir&#xF2;, promettendo di tornare il mattino, e lasciando buone speranze.<br/><br/>
Vicenzino rimase solo dinnanzi a quell'ombra dell'amico adorato, del fanciullo forte e felice, che era andato a cercarlo nel suo abbandono, che gli aveva dato una casa, una famiglia.<br/><br/><br/>
XII.<br/><br/>
Vicenzino stette un pezzo accanto al letto, contemplando quel bel volto di una pallidezza marmorea, quegli occhi profondamente infossati, curvandosi coll'orecchio sulle labbra di Vincenzo per udirne il respiro lieve come un soffio. Oh! era cos&#xEC; felice di poter udire quel respiro! Era stato lui che glielo aveva dato. Gli pareva che Vincenzo gli appartenesse come cosa sua, dopo che, in un modo qualunque, aveva contribuito a richiamarlo alla vita. Provava un sentimento grave di responsabilit&#xE0;, come se omai toccasse a lui di render conto al mondo della felicit&#xE0; di quell'esistenza che aveva voluto ad ogni costo strappare alla morte. La sua amicizia si riscaldava d'una tenerezza protettrice, paterna. Sentiva un gran desiderio di togliere all'immobilit&#xE0; quella creatura che aveva un po' messa al mondo lui, di abbracciarla, di farla parlare, di sentirla vivere. Dovette allontanarsi per resistere alla tentazione.<br/><br/>
Pian piano, camminando in punta di piedi, and&#xF2; a sedere accanto alla finestra aperta. Nell'immenso buio di quella notte soffocante d'agosto, nel silenzio profondo del villaggio addormentato, la sua fantasia da poeta evocava come un'oasi laggi&#xF9;, lontano, la casa di Santhi&#xE0;, coi vetri delle finestre scintillanti al sole, e la porta aperta, e sulla soglia il bel vecchio coi capelli bianchi, e le fanciulle sorridenti, e tutte le braccia stese verso di lui, portatore della lieta novella. Si ricordava tremando il bacio dell'Elena quand'era tornato dal campo. Ora tornava da ben altra battaglia. Aveva lottato colla morte e riconduceva un figlio a suo padre.<br/><br/>
Ad un tratto, un pensiero terribile gli balen&#xF2; alla mente. Quale sarebbe ora l'avvenire di Vincenzo? Aveva voluto uccidersi per non farsi prete, ed era per rimetterlo in quella condizione odiosa ch'egli l'aveva salvato? Salvarlo dalla morte non era pi&#xF9; un bene, se non poteva anche salvarlo da quel destino che gli faceva orrore, se non poteva renderlo felice. A queste riflessioni gravi e penose, il sentimento di responsabilit&#xE0; si faceva sentire potentemente nel cuore onesto di Vicenzino, e lo turbava come una minaccia.<br/><br/>
Ne' suoi tre mesi di vita militare Vincenzo si era lasciata crescere la barba che, con quel pallore da moribondo, con quelle traccie di patimento sul volto, gli dava l'aria di un Nazzareno. La fantasia eccitabile di Vicenzino se lo figurava nei giorni di tortura che aveva passati errando solo per la campagna, implorando come Cristo: &#xAB;Allontanate da me questo calice&#xBB;, quando per allontanarlo si era rassegnato a morire a ventun'anni, nel fiore della giovent&#xF9; e della salute. Ed egli, l'amico fedele, il parente vincolato da tanta gratitudine, era andato a cercarlo nella pace fredda della morte, per dirgli: &#xAB;Sorgi, povero spirito abbattuto dalle lotte, ricomincia a lottare; povero corpo sfinito dalla emorragia, torna a curvarti sotto la tua croce&#xBB;. No. Questo non poteva essere. Sarebbe stato crudele. Bisognava ad ogni costo che Vincenzo, ricuperando i sensi, potesse consolarsi di essere tornato alla vita, e non maledirla un'altra volta.<br/><br/>
Ma come fare? Come? Persuadendo il signor Dogliani a perdere il benefizio? Non sarebbe stato difficile, perch&#xE8; amava molto suo figlio, e non avrebbe voluto punto sacrificarlo. Ma poi, come avrebbe vissuto, povero vecchio? Vincenzo l'aveva detto: doveva immolare s&#xE8; stesso, o condannare suo padre alla miseria. Essere un cattivo prete o un figlio ingrato.<br/><br/>
Vicenzino ripet&#xE8; a s&#xE8; stesso tutta la storia del passato. La generosit&#xE0; dello zio pe' suoi genitori, la loro sconoscenza, e (nel segreto del suo cuore lo diceva con amarezza) la loro slealt&#xE0;. Si ramment&#xF2; la devozione riconoscente ed il desiderio profondo di espansione che avevano travagliata la sua infanzia sentimentale ed i sacrifici che avrebbe voluto fare per dimostrare a quei parenti la sua gratitudine. Con che cuore avrebbe dato la vita per loro!<br/><br/>
Ebbene, ora era venuto il momento di mostrarsi grato, di compensare benefizio per benefizio. Era venuta l'ora d'essere eroico. Ma non si trattava di buttarsi in Po, di ricevere un colpo di fucile nel petto, di quegli atti di devozione istantanei che si compiono in un eccitamento di passione e durante un attimo. Era un eroismo di tutti i giorni, di tutte le ore, che il suo gran cuore generoso suggeriva alla sua immaginazione atterrita. Era l'immolazione della sua libert&#xE0;, del suo avvenire, delle sue aspirazioni, delle sue speranze. Della sua libert&#xE0;, che si sentirebbe vincolata in tutti gli istanti della sua vita, del suo avvenire condannato a battere tutt'altra via di quella a cui tendevano le sue aspirazioni, delle sue speranze, che gli sorgerebbero ogni giorno impetuose nel cuore, per essere di nuovo ogni giorno con una lotta violenta respinte e soffocate.<br/><br/>
Doveva prendere per s&#xE8; il calice che Vincenzo aveva voluto allontanare, la croce sotto la quale era caduto: una vita senza amore. Doveva farsi prete.<br/><br/>
Il benefizio, per volere del testatore, in caso che il ramo primogenito dei Dogliani non avesse un figlio prete, doveva passare ad un figlio del ramo secondogenito, che volesse abbracciare la carriera ecclesiastica. E, soltanto nel caso che anche questi mancasse, il capitale sarebbe passato ad un'opera pia. Egli solo dunque era come fatalmente indicato, per risolvere la situazione dolorosa che aveva portato il carattere violento di Vincenzo ad un partito disperato.<br/><br/>
Anche l'anima generosa di Vicenzino si ribellava a quell'immenso sacrificio. I suoi vent'anni l'impaurivano; il pensiero dell'Elena lo faceva piangere.<br/><br/>
E pianse lungamente, scosso da forti singhiozzi, un pianto amaro, disperato. Aveva sempre dinanzi al pensiero il giorno in cui Vincenzo era andato a cercarlo alla fattoria, orfano, solo, miserabile, e l'aveva condotto a suo padre; e questi, aprendogli la sua casa, gli aveva detto: &#xAB;Entra.&#xBB;<br/><br/>
Sentiva che doveva tutto in compenso di quella generosa ospitalit&#xE0;; eppure rimaneva perplesso, raccapricciava dinanzi all'audacia di quella risoluzione.<br/><br/>
Prima dell'alba s'ud&#xEC; un rumore affrettato di zoccoli, ed un contadinello port&#xF2; un biglietto desolato dell'Elena.<br/><br/>
Il signor Dogliani, riportato in casa la sera come svenuto, era stato colpito poco dopo da un attacco d'aploplessia. Soltanto molto tardi nella notte aveva ricuperato i sensi e la parola, ma tutto il lato destro era rimasto paralizzato. Il medico aveva detto che, quando pure potesse guarire, sarebbe infermo pel resto de' suoi giorni. Intanto stava ancora assai male, e le figlie, che lo curavano tremando per la sua vita, non potevano abbandonarlo, neppure per correre presso l'altro malato di San Germano, altrettanto caro.<br/><br/>
Erano tutti ansiosissimi per Vincenzo. Sapevano appena dal cocchiere che aveva condotto Vicenzino, che non era morto. Il povero vecchio non faceva che disperarsi all'idea di perdere il figlio, e di lasciare le figliole nella miseria; non v'era modo di calmarlo....<br/><br/>
Dinanzi alla scena straziante che gli presentava quella lettera, le esitazioni di Vicenzino cessarono. Con un sospiro, che gli veniva dal fondo del cuore, gemette: &#xAB;&#xC8; necessario.&#xBB; E scrisse all'Elena un biglietto che le mand&#xF2; dallo stesso contadino:<br/><br/>
&#xAB;Vincenzo &#xE8; fuori di pericolo; vivr&#xE0;, e sar&#xE0; felice. Rassicura il babbo; non sarete nella miseria; il beneficio che Vincenzo perde lo acquisto io; rimane nella famiglia, dacch&#xE8; tuo padre m'ha accolto come un figlio.  Sar&#xF2; io il fratello prete. &#xBB;<br/><br/>
Era la prima lettera che scriveva all'Elena; ed era per chiamarsi il fratello prete! le lagrime gli oscuravano la vista, e cadevano grosse e fitte sulla carta; eppure a lui pareva di compiere un dovere inevitabile, di fare una cosa naturale. Pensava: &#xAB;Chiunque nel caso mio farebbe lo stesso.&#xBB; Era della creta di cui si fanno gli eroi.<br/><br/><br/>
XIII.<br/><br/>
Quando, un'ora dopo, alla luce bianca e melanconica dell'alba, Vincenzo si svegli&#xF2; e gli sorrise, Vicenzino era ancora pallido ed abbattuto, ma non piangeva pi&#xF9;, ed il suo volto era calmo. Vincenzo si guard&#xF2; intorno trasognato, ingoi&#xF2; avidamente il brodo ed il vino che Vicenzino gli porgeva; poi, a poco a poco, il suo sorriso si dissip&#xF2; e l'espressione del suo volto si fece ansiosa. Gli tornava la memoria, e con essa tornavano tutti i dolori della vita. Mise un gran sospiro, gli si empirono gli occhi di lagrime, e sussurr&#xF2;:<br/><br/>
 Perch&#xE8; non m'hai lasciato morire?<br/><br/>
Era la parola dolorosa che Vicenzino s'era immaginata di udire, ed alla quale s'era preparato a rispondere col sacrificio di tutto il suo avvenire. Ma s'era preparato con coraggio, e la sua risoluzione era ferma. Gli rispose con la voce un po' commossa, ma semplicemente, e sforzandosi di sorridere:<br/><br/>
 Perch&#xE8; hai prese le cose troppo tragicamente, amico. Se non ti sentivi proprio di farti prete, perch&#xE8; non dirlo? Sai pure che a tutto c'&#xE8; rimedio, fuorch&#xE8; alla morte.<br/><br/>
 Non a tutto. Ricordati l'uggiosa circostanza del benefizio che mio padre perderebbe. E con che potrebbe vivere, alla sua et&#xE0;? Sai ch'io non sono in grado di guadagnar nulla per ora, e chiss&#xE0; fin quando; tu stesso dovrai andare soldato fra poco, e non potrai aiutarlo....<br/><br/>
 Ma se tu lasci il beneficio, sono io che lo eredito. Ed allora non andr&#xF2; pi&#xF9; soldato, e tuo padre vivr&#xE0; quasi come vive ora....<br/><br/>
 Ma tu neppure vuoi esser prete! esclam&#xF2; Vincenzo. Tu me l'hai detto....<br/><br/>
 Non avrei voluto altre volte, riprese Vicenzino, chinando il volto sulle mani dell'amico per nascondere la sua agitazione, e parlandogli sommesso all'orecchio. Ma, dacch&#xE8; ho provato ad uscire dal paese, a vedere un po' di mondo, ho compreso che il movimento, il tumulto, le passioni violente, non sono fatti per me....<br/><br/>
Il cuore gli batteva da schiantargli il petto, aveva la gola arsa e le labbra tremanti. Pos&#xF2; la bocca sulla mano di Vincenzo, e la baci&#xF2; devotamente per prender coraggio e per non alzare il capo.<br/><br/>
Vincenzo, nella sua estrema debolezza, era come abbagliato da quella rivelazione, e, senza poter cercare di vederci pi&#xF9; chiaro, disse pensosamente carezzando il capo dell'amico:<br/><br/>
 E vorresti farti prete?<br/><br/>
 S&#xEC;, sussurr&#xF2; dolcemente Vicenzino colla voce affannata e rotta dalle pulsazioni violente del cuore. Prender&#xF2; il tuo posto al Seminario. Sai che so il latino; che ho studiato un po' di tutto; &#xE8; la mia vocazione lo studio.... Fra un anno, potr&#xF2; prendere gli Ordini maggiori....<br/><br/>
Sent&#xEC; che un singhiozzo gli soffocava le parole in gola e non disse altro. Vincenzo fece uno sforzo per mettersi a sedere sui letto. Poi sollev&#xF2; con tutte e due le mani il capo di Vicenzino, e guardandolo in faccia gli disse:<br/><br/>
 Ma non pensi che hai vent'anni, e che la vita &#xE8; lunga? Che sarai morto a tutte le gioie? Che non avrai mai una famiglia?<br/><br/>
Vicenzino impaurito da quello sguardo, aveva fatto uno sforzo violento sopra s&#xE8; stesso, ed era riescito a dominare la sua commozione. Pot&#xE8; rispondere col suo sorriso dolce, che, da adolescente, lo faceva paragonare ad un arcangelo:<br/><br/>
 Non siete voi altri la mia famiglia? Cercher&#xF2; di essere non collocato lontano da voi; e voi mi amerete un poco....<br/><br/>
 Io ti adoro, noi ti adoreremo tutti, insist&#xE8; Vincenzo. Ma non basta per un uomo giovane....<br/><br/>
Prima che dicesse di pi&#xF9;, Vicenzino s'affrett&#xF2; a rispondere a quel pensiero, che temeva di sentirgli esprimere, e che gli straziava il cuore:<br/><br/>
 Io non ho amori. Poi si alz&#xF2;, ed and&#xF2; ad affacciarsi alla finestra, perch&#xE8; la voce gli si strozzava in gola, e le lagrime gli velavano gli occhi.<br/><br/><br/>
XIV.<br/></p></div></body></html>
