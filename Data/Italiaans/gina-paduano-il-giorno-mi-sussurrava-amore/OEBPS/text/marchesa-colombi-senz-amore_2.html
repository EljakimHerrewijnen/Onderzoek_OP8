<?xml version="1.0"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml"><head><title>Senz'Amore</title><meta http-equiv="Content-Type" content="application/xhtml+xml; charset=utf-8"/><link rel="stylesheet" href="css/style.css" type="text/css"/></head><body><div><p>
Pi&#xF9; volte, durante la sua convalescenza, Vincenzo torn&#xF2; su quel discorso che riesciva penosissimo al suo compagno. Ma c'era tale giubilo nel cuore del malato, tanto ardore di giovanili speranze, che il pensiero della felicit&#xE0; che dava, confortava in parte Vicenzino di quella che perdeva. Ogni giorno i due giovani avevano nuove del signor Dogliani, il quale benediva il nipote come il salvatore della sua famiglia. Era sempre l'Elena che scriveva, e lei pure aveva pel cugino parole di fervente gratitudine. Si sentiva che era commossa; c'erano delle lagrime nelle sue lettere, e Vicenzino, nel leggerle, pensava che il suo sacrificio era stato compreso in tutta la sua grandezza, e che un altro cuore soffriva con lui dello stesso dolore. E questo pensiero gli dava coraggio.<br/><br/>
Appena l'ammalato fu in grado di muoversi, i due giovani tornarono insieme a Santhi&#xE0;; e Vicenzino trov&#xF2; su tutti i volti ed in tutti i cuori le traccie della sua bella azione. Nella casa, bench&#xE8; impoverita per l'infermit&#xE0; del padre, regnava il contento per il fratello ricuperato e felice; e la fronte grave del vecchio infermo, esprimeva la calma e la gioia di vedere assicurato l'avvenire de' suoi figli. Egli stese al nipote la sola mano che poteva muovere, e gli disse piangendo:<br/><br/>
 Dio ti benedica! figlio mio, Dio ti benedica!<br/><br/>
Ma le fanciulle non saltarono al collo del loro giovane parente; non lo baciarono come quando era tornato dal campo. Gli parlarono con affetto e con una gratitudine rispettosa; ed egli fin d'allora sent&#xEC; d'essersi fatto prete.<br/><br/>
Rimase pochi giorni in famiglia, poi, col cuore addolorato, ma coll'anima forte, part&#xEC; pel Seminario, mentre Vincenzo, seguendo lo slancio del suo carattere impetuoso ed avido d'emozioni, tornava ad arruolarsi, ma questa volta nella milizia regolare, per fare la carriera del soldato.<br/><br/>
Per un anno Vicenzino studi&#xF2; assiduamente, e, nelle aride discipline della teologia morale e dogmatica e del diritto canonico, cerc&#xF2; un contrasto alle calde aspirazioni ed ai rimpianti del suo giovane cuore. Ma a vent'anni passati, quella vita di reclusione, quell'esistenza in comune con una frotta di giovani cresciuti in convitto, che avevano tutte le ingenuit&#xE0; e tutte le malizie dei collegiali, che si compiacevano di giuochi puerili, di pettegolezzi insulsi, era, per la natura gentile di Vicenzino, qualche cosa di irritante, che eccitava pi&#xF9; che mai i suoi nervi gi&#xE0; tesi. Quelle risate goffe, quei discorsi scuciti, offendevano il sentimento d'abnegazione sublime e grave che gli riempiva il cuore. E la fede cieca ed il fervore religioso, vero o apparente, che lo circondavano, non trovavano eco in lui. Sentiva di non aver intorno nessuno che potesse comprenderlo, e si racchiudeva tristamente in s&#xE8; stesso.<br/><br/>
La notte poi, quando tutti dormivano in quelle lunghe file di letti bianchi che parevano tombe, ed egli solo vegliava alla luce scialba d'una lanterna, che proiettava negli angoli delle ombre paurose, sotto il grande Cristo scarno che biancheggiava in alto colle braccia lungamente stese sul fondo nero della croce, gli pareva di trovarsi vivo in un cimitero, lo coglieva un senso d'abbandono e di morte, sentiva che non era pi&#xF9; di questo mondo. E tuttavia questo mondo esercitava il suo fascino potente sulla sua fantasia; ed il povero giovane subiva lotte crudeli, tentazioni di ribellione, che lo impaurivano. E si metteva pi&#xF9; accanito allo studio, per consacrare al pi&#xF9; presto con un voto solenne, quella risoluzione che la foga della giovent&#xF9; faceva ancora vacillare.<br/><br/>
Appena ebbe compito il ventunesimo anno, prese il suddiaconato, e fu irrevocabilmente prete.<br/><br/>
Allora, non avendo pi&#xF9; nulla a temere dalla propria debolezza, si sent&#xEC; pi&#xF9; calmo. L'idea alta del dovere lo rassicurava, e pot&#xE8; dedicarsi con tutta la sua intelligenza allo studio. A 22 anni e 6 mesi, ottenne di ricevere il presbiterato, e poco dopo lasci&#xF2; il Seminario, ed in capo a pochi mesi, ebbe la fortuna d'essere collocato come viceparroco nella parrocchia stessa della famiglia Dogliani, dove il parroco gi&#xE0; avanti negli anni, aveva bisogno un aiuto, per la parte pi&#xF9; faticosa del suo ministero.<br/><br/>
Ed allora cominci&#xF2; per Vicenzino la sua triste vita senza amore. La sola passione che gli era concessa, era quella del bene; ed egli metteva tutto il suo cuore nell'assistere i moribondi, nel soccorrere i poveri, nel sollevare gli spiriti abbattuti con parole di conforto e di fede. Ma non era un cattolico fervente, aveva idee liberali, e questo attenuava di molto agli occhi de' suoi superiori il merito del suo zelo. Egli per&#xF2; se ne consolava col pensiero di far vivere la sua famiglia adottiva col magro frutto delle sue prime fatiche, e colla rendita del suo beneficio. Ma anche questa nobile gioia doveva essergli amareggiata e resa difficile. Alla fine del 1870 la nuova legge sui beni ecclesiastici minacci&#xF2; di sopprimergli il benefizio; e fu soltanto dopo una lite lunga e dispendiosa per rivendicarlo, che pot&#xE8; riaverlo, diminuito d'un terzo.<br/><br/>
Dovette cercare di dar lezioni in paese, farsi ripetitore presso vari studenti del liceo, per sovvenire ai bisogni della casa e del vecchio infermo. Tra i suoi doveri ecclesiastici e quelli d'insegnante, faceva una vita laboriosa, occupato tutte le ore del giorno, e spesso strappato al sonno la notte, per accorrere al letto di qualche ammalato.<br/><br/>
Quelle fatiche, nelle quali si esaurivano le sue forze giovanili, lo lasciavano prostrato, e la sua mente stanca non aspirava che al breve riposo che le era concesso. Cos&#xEC; viveva relativamente tranquillo, troppo occupato per pensare ad altre eccitazioni, ad altre tempeste. Soltanto la presenza dell'Elena qualche volta lo turbava. Uno sguardo, una parola amichevole, bastavano a richiamargli al pensiero le dolci visioni d'avvenire ch'egli aveva vagheggiate altre volte, ed a gonfiargli il cuore di amarezza e di rimpianti. Ma, troppo onesto per abbandonarsi a quelle fantasie tentatrici, egli si consolava de' suoi sogni svaniti, pensando che una volta, nel segreto del suo cuore quella bella fanciulla bionda lo aveva amato. E quel vago ed innocente ricordo era la sola gioia della sua vita.<br/><br/>
A vent'anni la Laura venne fidanzata ad un giovane napoletano impiegato al telegrafo. Ci furono due mesi di agitazione insolita in casa. Gli apparrecchi pel corredo, i doni nuziali, i disegni d'avvenire, ed un po' il rincrescimento della separazione, perch&#xE8; lo sposo doveva essere traslocato a Milano, occupavano straordinariamente le fanciulle. Poi c'erano le visite dello sposo, le sue tenerezze, i rossori espressivi della giovinetta, i loro colloqui a mezza voce. Vicenzino faceva la parte di vecchio parente; provvedeva a tutto, assisteva a quelle visite; pensava alle carte, alla richiesta al municipio, alle pubblicazioni, a tutto. Ma in quei giorni era triste e nervoso, e la sua alta missione di carit&#xE0; non bastava a consolarlo.<br/><br/>
La vigilia delle nozze, mentre gli sposi, colla mano nella mano, erano assorti in un lungo silenzio d'amore, la Maria che a diciotto anni aveva ancora tutta la spensieratezza d'una fanciulla viziata, disse all'Elena:<br/><br/>
 Perch&#xE8; la Laura, che &#xE8; pi&#xF9; giovane, si marita prima di te?<br/><br/>
 Io non penso a maritarmi, rispose l'Elena. E c'era un accento di malinconia cos&#xEC; profonda in quelle semplici parole, che Vicenzino si sent&#xEC; tutto turbato. Essa lo aveva amato, aveva compreso il suo sacrificio, ed accettandolo pel bene de' suoi, s'era sacrificata con lui. Quando usc&#xEC; per ritirarsi, nel silenzio della strada buia, il giovane prete alz&#xF2; le braccia al cielo e ringrazi&#xF2; Iddio per quella gioia.<br/><br/>
Vincenzo doveva arrivare nella notte pel matrimonio della sorella, e quando vide l'amico la mattina seguente, gli trov&#xF2; un aspetto cos&#xEC; soavemente calmo, cos&#xEC; sereno, che non ebbe neppure l'ombra d'un sospetto del sacrificio che gli aveva fatto, ed abbraciandolo allegramente gli disse:<br/><br/>
 Mio bell'arcangelo, eri proprio nato per essere prete.<br/><br/>
L'anno seguente si marit&#xF2; la Maria, ed anche lei se ne and&#xF2; fuori di paese. La casa divenne silenziosa e mesta, troppo vasta, per quel vecchio infermo e quella fanciulla. Vicenzino ci tornava ogni sera: il vecchio steso in una poltrona leggicchiava un giornale o sonnecchiava. L'Elena lavorava al suo tavolino, ed il cugino sedeva dall'altro lato, in faccia a lei, come una volta. Parlavano della salute del babbo, delle sorelle lontane, di Vincenzo che stava per passare ufficiale; erano tanti affetti comuni, tanti vincoli che li legavano. Vicenzino narrava de' suoi poveri, de' suoi malati, che l'Elena prendeva molto a cuore. La vita omai pareva facile e dolce al giovane prete, confortata da quella pura affezione fraterna, e dalla calda amicizia di Vincenzo. Omai le prove erano finite, le tempeste erano cessate; qualche anno ancora, poi Vicenzino prenderebbe il posto del vecchio parroco che pensava a ritirarsi, accoglierebbe i suoi due parenti nella casa parrocchiale, e vivrebbero assolutamente in famiglia. E quando, per disgrazia, dovesse mancare il sig. Dogliani, sarebbe passato del tempo, del tempo assai. I due cugini non sarebbero pi&#xF9; giovani, avrebbero presa l'abitudine di vivere uniti, e potrebbero continuare a vivere cos&#xEC;, come buoni fratelli, senza pericolo. E chiss&#xE0;, forse allora anche Vincenzo, stanco della vita militare, avrebbe ascoltato il consiglio del suo cuore affettuoso e riconoscente, sarebbe venuto a vivere presso il suo salvatore, con una sposa e dei bambini, riscaldando il suo triste focolare da prete colla vista di quella felicit&#xE0; di cui andava debitore a lui. Gli pareva di vederle, intorno alla sua mensa, le dolci testine bionde, e di udire la voce di Vincenzo a dirgli:<br/><br/>
 La gioia d'essere sposo e padre sei tu che me l'hai data.... Quella gioia Vicenzino se l'era strappata dal cuore per cederla al cugino; ma era contento del suo sacrificio, pensando che l'Elena l'aveva compreso e ne aveva accettata la sua parte, che aveva lei pure rinunciato ad esser sposa e madre, per esser fedele a quel primo raggio d'amore che le era balenato davanti un momento; e che il pensiero di lei tornava col suo, alla dolcezza di quel ricordo.<br/><br/><br/>
XV.<br/><br/>
Cos&#xEC; passarono due anni. L'Elena ne aveva ventitr&#xE8; ed aveva gi&#xE0; preso l'aspetto calmo ed un po' grave d'una zitellona. Si vedeva che aveva accettata la sua situazione, e, dal sorriso dolce e sereno che volgeva a suo padre ed a Vicenzino, dall'aria riposata colla quale badava alla sua casa e prendeva cura di loro, si comprendeva che era contenta; quei due affetti bastavano ormai al suo cuore. Vincenzo faceva tratto tratto delle visite a Santhi&#xE0;, e riempiva la casa del rumore allegro della sua spada e della sua voce gioconda. Era un bell'ufficiale, elegante, spiritoso, gaio; e Vicenzino s'aspettava di volta in volta la notizia del suo matrimonio. Non poteva tardare. Era per avere una famiglia che non aveva voluto essere prete, ed il cuore amoroso di Vicenzino si struggeva d'avere la sua parte di quella famiglia giovinetta.<br/><br/>
Intanto il vecchio parroco sentiva il peso di quei due anni di pi&#xF9;, ed aveva rinunciato alla sua carica, che, dopo la Pasqua, doveva essere occupata da Vicenzino. Mancava poco pi&#xF9; d'un mese all'avverarsi del melanconico sogno, lungamente vagheggiato, di trasportare il vecchio zio e la cugina nella casa parrocchiale, e di stabilirvisi in famiglia, pel calmo ed uniforme avvenire che li aspettava. Vicenzino si occupava delle riparazioni indispensabili alla casa, e ci metteva tutto il suo cuore. Ogni cosa era modesta anzi disadorna. Le mura erano bianche in tutte le stanze, senz'altro ornamento che pochi quadri sacri. La camera destinata al signor Dogliani era la sola in cui ci fosse il pavimento coperto da un tappeto, ed una sedia a bracciuoli. Ma l'austerit&#xE0; dell'addobbo era mitigata dai fiori che ornavano le finestre, dalla vegetazione abbondante che verdeggiava nel piccolo giardino, dalla prospettiva grandiosa dei monti lontani e dei colli, dall'aria pura e dal sole che entravano in abbondanza dagli ampi finestroni. Semplici com'erano, tanto lui che l'Elena, potevano vivere felici in quella parrocchia un poco isolata dal paese; e l'Elena avrebbe trovato modo di rendere elegante quella povera dimora, col modo grazioso di collocare un mobile, con qualche pianta verde, o soltanto colla sua presenza.<br/><br/>
Era circa la met&#xE0; di marzo; le giornate erano gi&#xE0; lunghe, ed un tempo costantemente splendido anticipava la primavera. Vicenzino era stato trattenuto a lungo presso un moribondo, e quella sera giungeva molto in ritardo in casa Dogliani. Contro le abitudini freddolose del vecchio, la porta a vetrate che dava sul giardino era aperta, ed una luce, insolitamente abbagliante, metteva come un gran quadro bianco in quella cornice vuota, che si disegnava sul fondo scuro della sera. Vicenzino, che era entrato appunto dal giardino per abbreviarsi la strada, pens&#xF2; quale festa ricorresse il domani. L'Elena aveva l'abitudine di festeggiare le solennit&#xE0; con qualche improvvisata la sera della vigilia per compensare Vicenzino delle maggiori fatiche che doveva sostenere in quelle circostanze. Gli suonava qualche bel pezzo di musica sacra sul pianoforte, gli faceva trovare tutta una tavola coperta di fiori, che poi disponevano insieme per la sua chiesa, dei ricami o delle trine fatte da lei per le tovaglie del suo altare. Ma no. Il domani non era che la quarta domenica di quaresima.... Cosa poteva essere quella novit&#xE0;?<br/><br/>
Vicenzino entr&#xF2; sorridendo, malgrado il suo aspetto stanco e abbattuto, come per andare incontro alla lieta novella. Ma non c'era nulla di nuovo. Soltanto la due grandi lampade del camino erano accese, e, sulla credenza, c'erano ancora delle posate, dei piatti di dolci e di frutta, delle bottiglie, come quando c'&#xE8; stato un invito a pranzo.<br/><br/>
 Delle novit&#xE0; questa sera? domand&#xF2; Vicenzino all'Elena che gli era andata incontro fino alla porta.<br/><br/>
 O, delle grandi novit&#xE0;...., rispose la fanciulla con un accento tutto nuovo. Egli la guard&#xF2; come per interrogarla, e la vide colorita in volto, cogli occhi luccicanti, e con una bella rosa nei capelli.<br/><br/>
 Che cos'&#xE8;? Cos'&#xE8; stato? &#xC8; tornato Vincenzo? torn&#xF2; a dire Vicenzino.<br/><br/>
No, non ancora. Il babbo ti dir&#xE0;..., disse l'Elena mettendogli una sedia accanto alla poltrona del signor Dogliani. Poi se ne and&#xF2; al pianoforte che era aperto, e si mise a suonare un minuetto, con dei<br/>
 pianissimo  che sfumavano come un profumo lieve di viola, e degli<br/>
 andante  che parevano scoppi di risa.<br/><br/>
Vicenzino, meravigliato di quella musica tutt'altro che quaresimale, domand&#xF2; allo zio:<br/><br/>
 Ma si pu&#xF2; sapere che bella cosa &#xE8; accaduta, che qui si fa festa?<br/><br/>
 O, la festa non &#xE8; per noi, mio caro Vicenzino, sospir&#xF2; il vecchio. Noi resteremo soli, non avrai pi&#xF9; che questo povero vecchio infermo nella tua bella casa parrocchiale....<br/><br/>
Vicenzino si sent&#xEC; impallidire, e non ebbe la forza di parlare. L'infermo riprese:<br/><br/>
 La nostra Elena se ne va anche lei.<br/><br/>
 &#xC8; capitato uno sposo? disse Vicenzino tutto tremante.<br/><br/>
 O, &#xE8; un pezzo che &#xE8; capitato. Sono sette anni che lo aspetta. Era nelle Indie... Vicenzino si alz&#xF2; come per andare a congratularsi colla cugina, ma in realt&#xE0; per nascondere il tremito che lo scoteva tutto.<br/><br/>
S'avvi&#xF2; lentamente, si ferm&#xF2; a guardare in giardino, poi chiuse le vetrate, mormorando che l'aria era troppo fresca per lo zio; e finalmente, pallido ancora ma padrone di s&#xE8;, and&#xF2; a sedere presso l'Elena, e le domand&#xF2;:<br/><br/>
 Dunque avevi un segreto?<br/><br/>
 S&#xEC;, disse l'Elena voltandosi a guardarlo coi suoi begli occhi limpidi. Ma non devi lagnarti, perch&#xE8; ne profittavate tutti. Era il segreto del mio buon umore, della rassegnazione con cui vedevo passare gli anni e partire le mie sorelle. Ero certa che sarebbe tornato.<br/><br/>
 Da sette anni? balbett&#xF2; Vicenzino.<br/><br/>
 S&#xEC;. Da quando tu eri a Vercelli col tuo povero babbo. Egli pass&#xF2; quell'anno qui in permesso; s'era ammalato nel suo primo viaggio al Giappone....<br/><br/>
 &#xC8; in marina?<br/><br/>
 S&#xEC;; nella marina mercantile.<br/><br/>
 Ah, era per questo che amavi tanto i libri di viaggi, i vasti orizzonti, i quadri di marina....<br/><br/>
 Sapevo che quella sarebbe un giorno la mia vita.<br/><br/>
 Ma eri certa fin d'allora che pensava a te, che sarebbe tornato?<br/><br/>
 Ero certa del suo cuore come lo sono del tuo, rispose l'Elena con tutta la fede del suo forte amore, senza dubitare della pena che poteva fare al povero prete quel confronto.<br/><br/>
 In sette anni non hai mai avuto un dubbio? domand&#xF2; ancora Vicenzino aggrappandosi ad un'ultima speranza, che, almeno in un'ora di dubbio, quel giovane cuore si fosse rivolto a lui.<br/><br/>
 Mai. Disse risolutamente l'Elena. Se avessi dubitato di lui sarei morta.<br/><br/>
Vicenzino si sent&#xEC; morire in cuore l'ultima gioia. Non lo aveva amato mai; non lo aveva compreso; non era per lui che era rimasta fanciulla. Era per un altro! Anche il suo passato, il solo ricordo che lo consolasse, il solo raggio d'amore della sua vita, era spento. Ebbe uno di quegli impeti di dolore irresistibili, che possono sopraffare anche le anime pi&#xF9; forti. Riaperse la porta del giardino, ed usc&#xEC; a capo scoperto nell'oscurit&#xE0;. L'Elena credette che volesse passeggiare un poco per continuare il suo interrogatorio, e, devota alla sua autorit&#xE0; da fratello prete, si alz&#xF2; per seguirlo. Ma egli camminava a passi concitati e s'era gi&#xE0; perduto nel buio della notte.<br/><br/>
 Vicenzino non sembra contento del mio matrimonio, disse l'Elena rientrando presso il padre, e spingendo la sua poltrona a ruote per condurlo a coricarsi.<br/><br/>
Il vecchio scosse il capo bianco, e sospir&#xF2;:<br/><br/>
 Gli &#xE8; che la vita sar&#xE0; triste per noi. Quanto a me sono vecchio, pazienza. Ma lui ha ventisei anni....<br/><br/><br/>
XVI.<br/><br/>
Per&#xF2; il giorno dopo Vicenzino rassicur&#xF2; l'Elena. Quella sera era stanco, e triste per aver assistito fin allora un moribondo. Ma era contento della sua felicit&#xE0;, oh, tanto contento. La sua pallidezza e gli occhi infossati confermavano che infatti era stanco. L'Elena si tranquill&#xF2;, e la sera stessa gli present&#xF2; il suo sposo.<br/><br/>
Vicenzino fece per lei quanto aveva fatto per le altre cugine. Soltanto, in quei giorni quaresimali, vicino alla Pasqua, colla nuova casa da ordinare, era tanto occupato che di rado poteva passare la sera cogli sposi. E mentre essi deploravano la sua assenza, egli, solo nel suo studio squallido come una cella da frate, si sforzava di leggere o di studiare, ma rimaneva sempre cogli occhi fissi senza veder nulla, mentre le lagrime gli sgorgavano sulle pagine.<br/><br/>
Vincenzo, che giunse in paese pochi giorni prima delle nozze, trov&#xF2; il cugino molto abbattuto. Ma la sua venuta fece tanto piacere a Vicenzino, che presto le traccie della sua stanchezza scomparvero. Fu soltanto un po' commosso il giorno della cerimonia nel benedire gli sposi, e dovette scusarsi di non fare nessun discorso di circostanza in causa di quel suo malessere nervoso, per cui alla menoma lettura, alla menoma parola un po' tenera, si turbava fino al pianto.<br/><br/>
 Rester&#xF2; io a finire il mio permesso qui per farti guarire, disse Vincenzo abbracciandolo allegramente. Io non dico parole tenere.<br/><br/>
Ed infatti, partita anche l'Elena, il suo umore gioviale era la sola cosa che mettesse un po' di vita in quella casa deserta. Erano gi&#xE0; traslocati nella casa parrocchiale, ma parecchie camere rimanevano chiuse. Vicenzino le aveva preparate per l'Elena. Durante il soggiorno di Vincenzo a Santhi&#xE0;, il giovane prete si sent&#xEC; riscaldare il cuore da quell'amicizia che aveva riempita tutta la sua giovent&#xF9;. E gli rinacque la speranza di vedersi crescere intorno i bimbi dell'amico, di aiutarlo ad allevarli ed istruirli, di trovare un pascolo pel suo cuore amoroso in quei nuovi affetti. Vincenzo non ne parlava mai. Forse aveva anche lui un segreto come l'Elena. Forse se lo chiudeva nell'anima come lei fin dal giorno in cui aveva preferito morire che vivere senz'amore. Ma Vicenzino aveva bisogno di quel conforto ora che l'amico stava per lasciarlo; ed il giorno della sua partenza gli disse:<br/><br/>
 Quando tornerai?<br/><br/>
 Chiss&#xE0;! rispose Vincenzo. C'&#xE8; un tratto da Napoli a qui. Quando potr&#xF2; avere un permesso un po' lungo....<br/><br/>
 E.... tornerai solo? domand&#xF2; Vicenzino esitando.<br/><br/>
 Come, solo? ripet&#xE8; l'altro. Poi, ad un tratto indovinando dal sorriso di Vicenzino cosa aveva voluto dirgli, esclam&#xF2; con una risata:<br/><br/>
 Ah! no no. Dio mi scampi! voglio la mia libert&#xE0;. Il matrimonio non lo desiderano che i preti, perch&#xE8; non lo possono fare.<br/><br/>
Vicenzino sent&#xEC; un brivido corrergli per tutto il corpo. Era per questo che si era sacrificato!<br/><br/>
Gli anni passarono lenti, monotoni, tristi nella casa parrocchiale. Il vecchio s'and&#xF2; lentamente spegnendo, perdendo ogni giorno una parte delle sue facolt&#xE0;, finch&#xE8; chiuse gli occhi, ed il giovane parroco rimase solo. Solo a trent'anni, senza fervore religioso per riempirgli il cuore, camminando faticosamente sull'arida via del dovere. Il suo aspetto concentrato e mesto non gli ravvicinava i cuori. Tutti lo rispettavano, era circondato di stima, ma non aveva amici. Era sempre pallido e magro, la sua persona alta e fine s'incurvava come quella d'un vecchio, ed i capelli biondi cominciavano ad incanutire. In paese dicevano che si distruggesse a forza di macerazioni e digiuni devoti. Lo credevano un santo: nessuno sapeva che era un martire. Qualcuno cominci&#xF2; a dire che era di quei cristiani entusiasti, di cui si fanno i missionari. Altri ripeterono che voleva farsi missionario. La voce fin&#xEC; per diffondersi in paese: &#xAB;Il parroco va in missione alle Indie.&#xBB;<br/><br/>
Vicenzino lo seppe, ma non aveva la vocazione n&#xE8; l'energia per quell'impresa. E continu&#xF2; la sua vita monotona, triste, solitaria.<br/><br/>
Un giorno, dopo cinque anni, l'Elena gli scrisse una lettera disperata. Suo marito era morto di febbre gialla sul bastimento che li riconduceva in Italia. Era sbarcata a Genova con un bambino. Non aveva coraggio di vivere fra la gente; il movimento della citt&#xE0; la spaventava. Gli domandava di accoglierla. &#xAB;Sar&#xF2; la custode della tua casa, e tu alleverai il mio povero Vicenzino. Mi perdonerai il mio immenso dolore. Non sar&#xF2; una compagnia piacevole come altre volte; ma ti compenser&#xF2; col mio affetto della tua grande bont&#xE0;, e tu m'insegnerai colla tua fede a rassegnarmi...&#xBB;<br/><br/>
Fu l'ultimo sfogo di passione, l'ultima convulsione di pianto, che scosse l'anima forte e combattuta di Vicenzino. L'ultima lotta della sua vita. Rispose all'Elena.<br/><br/>
&#xAB;Non sai che mi faccio missionario? &#xC8; un pezzo che nessuno ignora questo mio disegno in paese. Non ho pi&#xF9; casa da offrirti. Colla prossima missione partir&#xF2; per le Indie. Saluta Vincenzo, e digli che si faccia una famiglia anche lui. &#xC8; triste invecchiar solo.&#xBB;<br/><br/><br/>
FINE.<br/><br/></p></div></body></html>
