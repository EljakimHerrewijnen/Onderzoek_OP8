<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_165">
<b class="calibre1">165. Vakantiewerk</b></p>
<p class="western"><br class="calibre2"/>
</p>
<p class="western">Rath &amp; Doodeheefver
heette de behangfabriek waar mijn schoolvriend Ton's vader werkte.
Een naam die door Bordewijk, mijn favoriete schrijver, bedacht leek.
Binnen de ruimte die deze naam droeg mochten wij twee weken
vakantiewerk doen, want een deel van het magazijnpersoneel was met
verlof en er moesten toch balen behang gesjouwd worden. Het was 1955,
we waren zestien.<br class="calibre2"/>Op de eerste ochtend reed ik langs Ton's
ouderlijk huis, hij stond me al op te wachten met zijn fiets. Snel
reden we naar Rath &amp; Doodeheefver, trokken khaki overalls aan en
sjouwden de hele dag rollen behang van de ene plek naar de andere. Ik
kwam moe thuis en versliep me de volgende ochtend. Een kwartiertje
maar. Toch, toen ik bij Ton's huis arriveerde was hij al vertrokken.
Zijn moeder bevestigde dat toen ik aanbelde. 'Ja, Ton is al weg. Ze
beginnen om acht uur,' zei ze, 'en zijn vader is er altijd nog
eerder.'<br class="calibre2"/>Ik besloot toch nog zo snel mogelijk naar de fabriek te
fietsen, mijn excuses te maken en extra hard te sjouwen die dag. Als
roeier had ik sterke bovenbenen en gisteren was al gebleken dat ik
zwaardere gewichten aan kon dan Ton. Ik stapte op mijn
transparantrode Locomotief met drie versnellingen en zette aan. Maar
aan het eind van de straat moest ik mezelf bekennen dat ik geen flauw
idee had hoe de route verder ging. Linksaf? Rechtsaf? Ik was gewoon
met Ton mee gefietst en had in het geheel niet opgelet hoe we reden.
Op de bonnefooi reed ik een tijdlang rond, in de hoop iets te
herkennen van de tocht die we de vorige dag gemaakt hadden. Maar
inmiddels was het half negen, te laat om nog te durven opdraven, te
laat om aan Ton's moeder de weg te vragen. Met gemengde gevoelens
reed ik naar huis, die weg wist ik nog wel. Toen ik 's avonds naar
Ton fietste om mijn verontschuldigingen aan te bieden aan hem en zijn
vader keken ze me beiden ongelovig aan: ik beweerde dat ik niet wist
waar het gebouw van Rath en Doodeheefver was? Zo'n lamlendig smoesje
had zijn vader nog nooit gehoord. Ton stond er hevig knikkend bij,
ook hij kon niet geloven dat ik niet opgelet had en de weg niet wist.
Waarom zei ik niet gewoon dat ik geen trek meer had in het
werk?<br class="calibre2"/>Onschuldig maar met schuld beladen fietste ik weer naar
huis. <br class="calibre2"/>Pas jaren later bedacht ik dat ik eigenlijk recht had op
het loon van één werkdag. En vandaag dacht ik er weer
aan. Vermoedelijk staat het nog ergens in de administratie van Rath
en Doodeheefver, want de firma heeft elke crisis overleefd. Even
aannemend dat het dagloon van een scholier in die tijd 2 gulden was
(veel meer of minder zal het niet geweest zijn), dan moet het met
rente-op-rente langzamerhand in 60 jaar een aardig bedrag geworden
zijn. Het tienvoudige, leert een kleine berekening. Dat is niet
gering! Ik zou nu recht hebben op 20 gulden, ofwel ongeveer 10 euro.
Toch eens kijken of ik een adres kan vinden. Doodeheefver, ik kom er
aan! 
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>