<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_69">
<b class="calibre1">70. Gevecht</b></p>
<p class="western"><br class="calibre2"/>Ik herinner me nog
goed hoe mijn moeder in het Japanse interneringskamp met een andere
moeder slaags raakte over een steelpannetje. Ze trokken er allebei
aan en sloegen elkaar met de overblijvende hand. Mijn moeder had ook
een goede traptechniek zoals zij een paar jaar later in onze tuin in
Soerabaja demonstreerde als ze meevoetbalde. Ze was haar hele leven
een keurig nette dame. Maar je moest in de oorlog wel van haar
steelpannetje afblijven!<br class="calibre2"/>Misschien dacht ik aan haar toen ik in
1972 als mede-eigenaar van opinieonderzoekbureau Inter/View aan een
landelijk representatieve steekproef van 312 Nederlandse huisvrouwen
liet vragen of zij wel eens gevochten hadden. 56% bevestigde dat en
het merendeel bleek dat op de lagere school gedaan te hebben.
Onderlinge ruzie thuis en opkomen voor een broertje of zusje waren de
meest voorkomende aanleidingen. Het meest verrassend vond ik het
antwoord op de vraag: Heeft u toen gewonnen?<br class="calibre2"/>41% van de
ruziemaaksters wist het niet meer, 28% zei gewonnen te hebben en 12%
dat ze de strijd verloren hadden. In 19% van de gevallen was het
gevecht onbeslist geÃ«indigd. Je zou verwachten dat er evenveel
winnaars als verliezers in zo'n vechtpartij zijn, maar het aantal
winnaressen blijkt ruim twee keer zo groot als het aantal
verliezers.<br class="calibre2"/>Hoe kan dat? Ik bedacht destijds drie mogelijke
verklaringen:</p>
<p class="western">a. er is vaak 2 tegen 1
gevochten of erger. Dan krijg je vanzelf meer winnaars dan
verliezers. Maar eerlijk is anders.<br class="calibre2"/>b. de opgaven kwamen van
meisjes en die zijn op de lagere school vaak wat groter dan jongens
van dezelfde leeftijd. In 'gemengde' gevechten wonnen de meisjes dus
vaker.<br class="calibre2"/>c. verliezers vergeten vaker de uitslag van het gevecht dan
jongens.</p>
<p class="western">Een vervolgonderzoek
was eigenlijk nodig om meer helderheid te krijgen. Maar het is er
niet van gekomen. Mijn moeder won trouwens wel dat gevecht om het
steelpannetje. Alhoewel zij De Korte van zichzelf heette was ze vrij
lang. Naamgrapje van een voorvader vermoedelijk, toen hij in de
Napoleontische tijd een familienaam moest opgeven bij de burgerlijke
stand.</p>
</body>
</html>