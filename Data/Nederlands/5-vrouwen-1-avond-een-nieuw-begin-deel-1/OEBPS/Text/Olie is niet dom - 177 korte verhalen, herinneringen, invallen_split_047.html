<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_47">
<b class="calibre1">48. Sterven</b></p>
<p class="western"><br class="calibre2"/>
</p>
<p class="western">Heel vroeger, zeg maar
in de tijd van Adam en Eva, was sterven uitzonderlijk. Een nieuw
verschijnsel te midden van die kleine oer-gemeenschap. Af en toe
verongelukte iemand, meestal door een kokosnoot op z'n hoofd en zoals
bekend doodde Kain z'n broer Abel. Dat je dood kon gaan en dan echt
niet meer wakker werd was dus toch al snel duidelijk, zij het
zeldzaam. Maar toen de eerste mens uit ouderdom stierf zullen de
anderen zich rot geschrokken zijn. Mijn hemel, is dit niet te
vermijden? Gaan we allemaal dood. Ooit? <br class="calibre2"/>Nu de aardbevolking
miljarden mensen telt is doodgaan inmiddels een normale zaak
geworden. Toch blijft het een individuele belevenis. Nu ik bejaard
ben lijkt het me hoog tijd om me daarin te verdiepen. En dan begin je
met de vraag: hoe deden anderen dat? Ik heb ooit gelezen dat Voltaire
zich ergerde aan de stank die hij afgaf in zijn laatste dagen. Dat
hoorde niet bij hem en hij wenste dat er snel een eind aan kwam.
Kijk, dat zijn dingen die ik graag wil weten.                        
            En dan zijn er natuurlijk ook de grafschriften. Het mijne
heb ik al klaar: Wee-wee-wee Hans Vervoort punt nl. Maar het
grafschrift dat mij het meest kittelt in z'n combinatie van humor,
gelatenheid en verwijt is dat van een zekere Hahn die op zijn 75ste
stierf en op zijn graf liet zetten: Told you I was sick.             
                                                                     
                                       Elke keer als ik dat plaatje
op internet zie word ik vrolijk. Maar wie was Hahn? En wie was de
genereuze achterblijvende die er geld voor over had om dit verwijt op
zijn graf te laten zetten? Mijn volgende schrijversproject zal
daarover gaan: hoe sterven mensen en welke voorbereidingen treffen
ze? Van pyramiden tot 'I told you so'. Hopelijk heb ik er nog tijd
voor.</p>
</body>
</html>