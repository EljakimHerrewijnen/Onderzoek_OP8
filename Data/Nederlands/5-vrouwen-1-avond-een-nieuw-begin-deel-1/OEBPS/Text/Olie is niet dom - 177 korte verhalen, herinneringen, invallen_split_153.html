<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_153">
<b class="calibre1">152. Ko</b></p>
<p class="western"><br class="calibre2"/>In de jaren zestig
begon de literatuur in de vorm van pockets en reuzenpockets aan een
grote opmars.<br class="calibre2"/>Vooral in de AKO-boekhandel naast Tuschinski in de
Reguliersbreestraat.<br class="calibre2"/>Ko van Leest voerde daar het bewind, een
bevlogen boekverkoper die de hele dag door zijn winkel rende,
stapeltjes op orde legde, klanten gevraagd maar ook ongevraagd van
advies voorzag.<br class="calibre2"/>Zijn Ako was te vergelijken met de
Atheneum-boekhandel van nu.<br class="calibre2"/>Het liep als een trein.<br class="calibre2"/>Maar van de
ene dag op de andere was Ko weg en de dynamiek ook meteen uit de
winkel verdwenen.<br class="calibre2"/>Had hij zich vergrepen aan een verkoopster? In
de kas gegraaid? Zich ontbloot voor een klant?<br class="calibre2"/>Het duurde jaren
voor ik hem weer zag.<br class="calibre2"/>In 1970 kochten mijn vrouw en ik voor f
50.000 een huisje in Oud-Zuid, Van Breestraat.<br class="calibre2"/>We woonden voordien
op een woonboot maar durfden daar geen kinderen te krijgen: baby's en
kleuters zijn erkend slechte zwemmers.<br class="calibre2"/>Dan in godsnaam maar een
huis.<br class="calibre2"/>Veel geld, vond ik die koopprijs van 60.000 gulden, je zat
je hele leven aan zo'n hypotheek vast.<br class="calibre2"/>En die buurt! Allemaal oude
mensen, met bestellingen van een half onsje vlees bij de slager om de
hoek.<br class="calibre2"/>Nu zit de buurt vol yuppen en BN-ers, die waanzinnige
bedragen uitgeven voor een huis en dat vervolgens uitvoerig laten
renoveren.<br class="calibre2"/>Dagelijks hoor je de snerpende geluiden van zagen,
boren, schuurmachines. De verbouwers komen nooit uit Amsterdam zelf
maar uit vreemde oorden. Opvallend vaak Volendam.<br class="calibre2"/>Maar één
straat is al die jaren heel stil gebleven: de Banstraat.<br class="calibre2"/>De naam
heeft niets van doen met Vreemdelingenbeleid, maar met de 17e eeuwse
muziekgeleerde J.A. Ban.<br class="calibre2"/>En op nummer 22 is al ruim 40 jaar
gevestigd: Boekhandel Ko van Leest.<br class="calibre2"/>Ko moet genoeg gekregen hebben
van de toenemende commercialiteit van zijn AKO-winkel en koos voor
een eigen boekhandel.<br class="calibre2"/>In een rustige straat, waar maar weinig
mensen kwamen.<br class="calibre2"/>Ik liep er een keer langs, herkende de naam en ging
naar binnen om een thrillertje te kopen.<br class="calibre2"/>Met het lezen van zware
betekenisvolle en gelaagde literatuur ben ik zo rond mijn 30ste
gestopt, toen kinderen en drukke werkzaamheden hun tol eisten.<br class="calibre2"/>Ik
zocht vanaf die tijd een makkelijk weg te lezen verhaal zoals - ik
noem maar iemand - Dick Francis ze schreef.<br class="calibre2"/>Maar alhoewel Ko's
winkel vol boeken stond, had hij geen titel van Francis of één
van mijn andere favorieten uit die tijd.<br class="calibre2"/>Hij liet doorschemeren
dat hij eigenlijk alleen kwaliteitsboeken op de planken had
staan.<br class="calibre2"/>Maar geen nood, in een mum van tijd praatte hij me twee
thrillerschrijvers aan van wie ik nooit gehoord had.<br class="calibre2"/>Moeilijke
schrijvers, bleek toen ik de boeken thuis opensloeg. Helaas niks voor
mij.<br class="calibre2"/>Het kan ook anders uitpakken las ik in een interview met Hans
Kleiss, verzamelaar van het werk van Maurice Gilliams. 
</p>
<p class="western">Hij vertelt: 'Ik was op
zoek naar Lijmen van Willem Elsschot, maar de eigenaar, Ko van Leest,
zei tegen me: Dat boek heb ik wel, maar eigenlijk moet je dit lezen.
Vervolgens liet hij me een exemplaar zien van <i class="calibre3">Elias of het gevecht
met de nachtegalen</i>. Dat was mijn eerste kennismaking met het werk
van Maurice Gilliams.' <br class="calibre2"/>Ik ben nooit meer terug geweest bij Ko,
maar toen ik vanavond mijn auto ver moest parkeren omdat dat verdomde
Concertgebouw weer veel bezoekers trok, kwam ik op de terug weg door
de Banstraat.<br class="calibre2"/>Lang niet geweest. Zou Ko? En ja hoor, nog steeds
stond in grote letters op het etalage-raam 'Boekhandel Ko van
Leest.'<br class="calibre2"/>Geopend dinsdag tot zaterdag van 13.00 tot 17.00 uur
(aanbellen!).<br class="calibre2"/>Géén van de vele boeken in de etalage
kende ik. Ko is blijven kiezen voor kwaliteit en eigenlijk moet ik
dat ook maar weer eens gaan doen.<br class="calibre2"/>Geen Ken Follet meer, maar Echte
Literatuur.<br class="calibre2"/>Ko zal intussen tegen de 80 zijn, in de
boekhandelsbranche één van de laatste der Mohikanen die
nog voor kwaliteit gaan.<br class="calibre2"/>En wanneer mag hij nou eens bij DWDD zijn
'boek van de maand' uitventen? Na 40 jaar lezen en af en toe verkopen
zal hij best aardige tips hebben. 
</p>
<p class="western"><br class="calibre2"/>
</p>
</body>
</html>