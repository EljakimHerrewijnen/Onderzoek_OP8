<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_33">
<b class="calibre1">34. De grote computerstaking van december 1999</b></p>
<p class="western"><br class="calibre2"/>
</p>
<p class="western">U weet misschien nog
dat Maurice de Hond in het jaar 1999 ernstig waarschuwde voor het
naderende nieuwe Millennium, omdat heel veel computers en
computergestuurde faciliteiten direct na middernacht van 31 december
1999 disfunctioneel zouden worden: bij het ontwerpen van software in
de jaren zeventig was opslagruimte duur en leek het een goed idee om
dan van het jaartal 19zoveel de 19 weg te laten.                     
                                                                     
      Zodra het jaar 2000 begon, zouden de computers denken dat het
het jaar 1900 was en dus stoppen. Want een kind weet dat er in 1900
nog geen computers waren. Met angst en beven wachtte de overheid het
naderen van die fatale datum af.<br class="calibre2"/>Wat zou er kunnen gebeuren? Van
NPO-geschiedenis.nl haal ik deze tekst: 'Spoorwegovergangen en seinen
zijn niet meer betrouwbaar, salarissen worden niet meer overgemaakt,
medische apparatuur en elektriciteitscentrales vallen stil,
telecommunicatie wordt onmogelijk, vliegtuigen vallen uit de lucht,
voedsel en grondstoffen worden niet meer getransporteerd, er komt
geen geld uit de muur, de kernraketten in het Oostblok die op ons
gericht zijn worden spontaan gelanceerd.'<br class="calibre2"/>Maar er gebeurde niets
van dat alles en Maurice de Hond stond voor gek.                     
            Weinig mensen weten waarom er helemaal niets gebeurde.
Het initiatief kwam van de computers zelf, die via hun operators
contact zochten met de overheid en het bedrijfsleven en een
eisenpakket op tafel legden: een 120-urige werkweek en speciale
extra's bij weekendwerk.                                      In ruil
daarvoor zouden de moderne bedrijfscomputers hun oudere broers en
zusters in het bedrijfsnetwerk voorzien van wat extra geheugenruimte
voor het bijhouden van de datering. Alleen stand-alone oude
bedrijfscomputers zouden bij deze aanpassing niet bereikt kunnen
worden, maar die konden toch weinig schade berokkenen.               
                                                                     
Het onderhandelen bleef tot de laatste dag spannend omdat noch
overheid noch bedrijfsleven wilde voldoen aan het eisenpakket van de
computers. Niet omdat die eisen zo hoog waren, maar omdat het zou
betekenen dat ze zouden erkennen dat ze afhankelijk waren geworden
van de zelfgeschapen digitale wereld. En dan zouden de computers
wezenlijk macht krijgen.<br class="calibre2"/>Pas op de ochtend van 31 december gingen
overheid en bedrijfsleven door de bocht. Ik zou hier graag eens een
thriller over schrijven, maar ik las laatst dat Tomas Ross er al mee
bezig is.              In zijn versie zal het wel weer Prins Bernard
zijn die het akkoord op de één of andere manier
bemoeilijkt. Enfin, met deze korte samenvatting werp ik toch al
aardig wat licht op deze vrij onbekend gebleven zaak. In elk geval
verklaart het waarom bedrijven als Facebook in het weekend geen
reclame op je Facebook-pagina zetten. Te duur. Ze laten liever hun
computer buiten spelen.</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>