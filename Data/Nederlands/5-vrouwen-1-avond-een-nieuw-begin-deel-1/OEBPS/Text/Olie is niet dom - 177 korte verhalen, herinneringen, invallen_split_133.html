<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_133">
<b class="calibre1">132. Japanners</b></p>
<p class="western"><br class="calibre2"/>
</p>
<p class="western">De Duitsers verschilden
natuurlijk van de Nederlanders, maar de bezetting van Nederland zal
geen fractie van de culturele schok geweest zijn die de verovering
van Nederlands-Indië door Japan veroorzaakte bij de
Nederlands-Indische gemeenschap. Chinezen in overvloed in de kolonie,
maar Japanners kende men niet. En de cultuur die hen was meegegeven
al helemaal niet. Dat zij vonden dat iedere overwonnene voor hen
moest buigen, dat zij snel waren met slaan en schoppen als men hen
niet gehoorzaamde, dat bleef men ondergaan als vernederend. Een naar,
hardvochtig en moeilijk te begrijpen volk, was het oordeel van de
Indische bevolking. Ook nu nog ken ik de Japanse telwoorden waarmee
ik als kind 's ochtends op het appel mijn nummer moest roepen: ichi –
ni – san – go – roku – shichi – hachi –
kiu – ju. Het ging per tiental en de moeders telden tevoren
snel uit wat je nummer was. Deed je dat verkeerd of te zacht dan
kreeg je moeder een lel. Japanners waren geen kindermeppers, dat viel
dan weer mee.<br class="calibre2"/>Maar eenmaal bevrijd heb ik toch levenslang afstand
genomen van alles wat Japans was. Domweg omdat het me een vreemd,
onaangenaam volk leek, waar ik liever niet bij in de buurt kwam. Toch
kon ik het een keer niet vermijden. Op familiebezoek in Hawaii (mijn
Indische gade heeft daar nichten en neven) kwamen we in de vertrekhal
van het vliegveld van Honolulu terecht in een groep Japanse
toeristen. Wij wilden naar een ander eiland en zij ook. En op de een
of andere manier waren we in de rij terecht gekomen op een plek die
de Japanse groep in tweeën splitste. En dat was onverdraaglijk
voor hen, merkten we al snel. Japanners zijn groepsdieren, geen
individualisten had ik wel eens gelezen, maar nooit direct
ondervonden. Behalve nu. Want de Japanners achter ons in de rij
wilden direct contact met het deel van de groep dat voor ons stond.
Nu waren ze door ons afgesneden van de rest. We voelden van achteren
steeds een licht aandringen met koffers en tassen en langs en over
ons heen probeerde de achterhoede contact te onderhouden met de
voorhoede. Maar we hielden onze plek vast, ondanks de onrust die we
veroorzaakten. Eenmaal ingecheckt zagen we de groep zich direct weer
samenvoegen tot één zwerm.Voor mij voelde het als een
kleine wraak dat ik hen toch even deze sociale pijn had kunnen
bezorgen. Zo'n geluksmomentje moet je koesteren. 
</p>
<p class="western"><br class="calibre2"/>
</p>
</body>
</html>