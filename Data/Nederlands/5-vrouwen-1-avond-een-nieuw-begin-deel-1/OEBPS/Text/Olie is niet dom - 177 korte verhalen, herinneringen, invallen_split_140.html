<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_140">
<b class="calibre1">139. All ears</b></p>
<p class="western"><br class="calibre2"/>Oren, en vooral
vrouwenoren, hebben mijn speciale belangstelling. Veel vrouwen hebben
oren, oortjes eigenlijk, die niet alleen bestaan uit precieuze
rondingen en onverhoedse inwaartse en uitwaartse buigingen, maar die
zo dun zijn dat je er bijna doorheen kan kijken. Fraai gevormde
stukjes eierschaalporcelein, te vergelijken met de mooiste gebogen
schelpen die je op tropische stranden vindt. Niet voor niets hebben
we het over oorschelpen. Het grote raadsel van het oor is de vorm die
onnodig gecompliceerd lijkt voor het beoogde doel. Geen ingenieur zou
op de gedachte komen iets zo ingewikkelds te maken met al die sleuven
en uitstulpingen, alleen maar om geluidsgolven toegang te geven tot
ons trommelvlies. Het oor is een qua vorm onbegrijpelijk ontwerp met
een al even raadselachtige maar toch vanzelfsprekende esthetische
aantrekkingskracht. Het eigenlijk totaal overbodige oorlelletje hoort
er echt bij, oren die aan de onderkant direct aan het hoofd groeien
missen iets essentieels. Die dagen niet uit, zijn niet sexy. En dáár
zit waarschijnlijk ook de oplossing van het raadsel dat het oor qua
vormgeving is: oren zijn niet alleen gemaakt om te laten horen, ze
zijn ook bedoeld om seksuele aantrekkingskracht te genereren. Dat
geldt voor eigenlijk bijna alle onderdelen waar vrouwen uit bestaan.
Ik val er wel op.</p>
<p class="western"><br class="calibre2"/>
</p>
</body>
</html>