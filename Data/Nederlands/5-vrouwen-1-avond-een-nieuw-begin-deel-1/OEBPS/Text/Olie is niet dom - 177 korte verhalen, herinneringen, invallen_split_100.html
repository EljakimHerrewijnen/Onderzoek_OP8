<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_100">
Mensenkinderen (2)</p>
<p class="western"><br class="calibre2"/>Met Adrie naar
school lopend kwamen we bij een driesprong.<br class="calibre2"/>'Hier is het gebeurd,'
zei ze ineens gedecideerd. Adrie was een kop groter dan ik en
onaangenaam bazig. Haar haar was zeer kortgeknipt, maar dan mocht ze
nog niet eens mopperen, want haar broertje werd telkens geheel
kaalgeschoren om hem sterk haar te geven. Ze was sproetig en had een
smal gezicht met grijze ogen. EÃ©n klas hoger dan ik.<br class="calibre2"/>'Ja?'
vroeg ik. Ik keek naar het asfalt. Er was niets te zien, zelfs geen
plukje haar.<br class="calibre2"/>'Dat meisje was 6 jaar,' zei Adrie. Iets jonger dan
wij dus. Ik zag het helemaal voor me, een blond meisje van 6 jaar,
dat de weg overstak. Er kwam een vrachtwagen aan die haar
overreed.<br class="calibre2"/>'Was het een vrachtwagen met twee wielen aan de
achterkant?' vroeg ik.<br class="calibre2"/>'Nee, zo eentje met vier wielen, misschien
wel zes wielen.'<br class="calibre2"/>Allemaal wielen aan de achterkant.<br class="calibre2"/>'En toen
zijn ze er nog een keer overheen gereden?' vroeg ik huiverend.<br class="calibre2"/>'Dat
heb ik toch al verteld,' riep Adrie. Ze slingerde haar schooltas om
zich heen en raakte me in de heup.<br class="calibre2"/>'Het is niet waar,' zei
ik.<br class="calibre2"/>'Wel waar, ik heb het zelf gehoord van mijn moeder. Dat kleine
meisje werd overreden maar ze was nog niet helemaal dood. Toen kwam
de dokter aan. Die heeft naar haar gekeken, maar hij kon niets doen.
Toen is die chauffeur achteruit gereden, over haar heen, en toen was
ze dood.'<br class="calibre2"/>'Vier wielen?'<br class="calibre2"/>'Vier wielen, zes wielen, een heel
grote vrachtwagen.'<br class="calibre2"/>Ik voelde me bang. Het asfalt was warm en
zacht. We waren vlakbij Oey Tjeng Hwa, waar we asemkoekjes mochten
kopen.<br class="calibre2"/>'Ik zal het je moeder vragen,' zei ik, maar ik wist dat ik
dat toch nooit zou durven, een grof wijf met losse
handen.<br class="calibre2"/>Terneergeslagen liep ik verder. Doodzonde van dat blonde
meisje van 6 jaar.</p>
<p class="western"><br class="calibre2"/>
</p>
</body>
</html>