<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_159">
<b class="calibre1">158. Sonja Brill.</b></p>
<p class="western"><br class="calibre2"/>In de jaren vijftig
en zestig was op de televisie de donderdagavond bestemd voor
toneel.<br class="calibre2"/>Alles live, natuurlijk en geregistreerd door één
camera. Als tv-kijker zat je op de eerste rij en je keek naar de
acteurs op de planken. Het was een groot succes. Eén
tv-voorstelling en daarin één actrice is mij lang
bijgebleven, al blijken nu mijn herinneringen toch sterk vervaagd te
zijn. Het toneelstuk was – denk ik – van Henrik Ibsen,
mogelijk het stuk getiteld Hedda Gabler. En de actrice was, zeker
weten, Sonja Brill, die een jonge neurotische vrouw speelde, die aan
het eind van het stuk zelfmoord pleegt of op een andere manier dood
gaat. In elk geval eindigt het stuk in grote droefheid.<br class="calibre2"/>Ik ben
geen liefhebber van de bij emoties snel flauwvallende dames die in de
literatuur rond de vorige eeuwwisseling vaak een hoofdrol kregen en
voortdurend met vlugzout weer op de been gebracht moesten worden.
Eline Vere-types bedoel ik. <br class="calibre2"/>Dit toneelstuk was dus eigenlijk
niets voor mij.<br class="calibre2"/>Maar Sonja Brill speelde de wanhoop en het
verdriet van haar personage niet zoals toen gebruikelijk, met veel
pathos. Ze speelde het verstild, zonder drama, ze was de eerste
actrice in mijn kijkgeschiedenis die begreep dat het spelen voor de
televisie anders moest dan op het toneel. Ik was overdonderd en
besloot ter plekke dat ik schrijver van tv-toneel zou worden. <br class="calibre2"/>Daar
is het nooit van gekomen, mogelijk omdat Sonja Brill in het midden
van de jaren zestig uit het tv-beeld verdween. En voor haar zou ik
schrijven.<br class="calibre2"/>De decennia gleden voorbij en ik vergat Sonja Brill.
<br class="calibre2"/>Tot in het najaar van 2007. Ik keek naar het programma Spoorloos,
waarin Derk Bolt met ongeëvenaarde ijver op zoek gaat naar de
baarmoeders van geadopteerde kinderen uit Zuid-Amerika of Azië
en dan uiteindelijk terecht komt bij een tanig vrouwtje van 1m 50 die
hooguit 45 jaar is maar er uit ziet als iemand van zeventig en –
als zij glimlacht – slechts enkele tanden kan laten zien.<br class="calibre2"/>Maar
ditmaal had Derk een ander onderwerp. Ik citeer uit de beschrijving
van de KRO: <i class="calibre3">In deze aflevering o.a.: Gabriella (48) die een oproep
doet om de personen te vinden, die in de bossen nabij Zeist in 1984
het lichaam van haar moeder hebben gevonden. Haar moeder, de actrice
Sonja Brill pleegde daar op 24 september 1984 zelfmoord, 50 jaar oud.
Gabriella loopt nog steeds met talloze vragen rond omtrent haar
moeders zelfmoord. Zij hoop de personen te kunnen ontmoeten die
destijds Sonja's lichaam hebben gevonden. Sonja Brill was getrouwd
met acteur Jules Croiset. In tegenstelling tot de carri</i><span class="calibre11"><i class="calibre3">è</i></span><i class="calibre3">re
van haar echtgenoot, mislukt haar eigen loopbaan. Ook haar huwelijk
loopt op de klippen. Zij moet uiteindelijk met baantjes als
schoonmaakster haar kost verdienen. Zij raakt langzamerhand vervreemd
van het leven. Zij trekt dan de conclusie dat het leven haar niets
meer te bieden heeft en neemt weloverwogen het besluit om er een eind
aan te maken. </i>
</p>
<p class="western">Sonja Brill! Als jonge
actrice succesvol en veel gevraagd. Toen ze in 1959 een dochter
kreeg, stopte ze tijdelijk met acteren, maar was tot 1967 actief.
Daarna kreeg ze geen aanbiedingen meer. Huwelijk op de klippen,
dochter volwassen, een leeg huis en geen toneelwerk. Een klassieke
tragedie, die eindigde met zelfmoord. Ibsen in optima forma. Arme,
arme Sonja Brill.<br class="calibre2"/>In een volgende aflevering van Spoorloos kon
Gabriella de boom zien waaraan haar moeder zich in 1984 had
opgehangen. De boswachter die het lichaam vond had zich
gemeld.<br class="calibre2"/>Gabriela en wij, de kijkers, zagen de boom in het stille
bos. Van de ophanging was geen spoor overgebleven. Maar de wanhoop
was nog wel te voelen.</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>