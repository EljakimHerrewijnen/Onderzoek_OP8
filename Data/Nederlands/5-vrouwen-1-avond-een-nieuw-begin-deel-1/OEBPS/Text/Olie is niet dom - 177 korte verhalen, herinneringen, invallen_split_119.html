<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_119">
<b class="calibre1">118. Geduld</b></p>
<p class="western"><br class="calibre2"/>
</p>
<p class="western">VOOR HET MICROSOFT
KLACHTENBUREAU<br class="calibre2"/>Waar ik nog het meest tijd aan kwijt ben tijdens
mijn internet-sessies is staren naar de mededeling 'Een ogenblik
geduld'. Die tekst is wel eens een etmaal op mijn scherm blijven
staan terwijl een klein draaiend wieltje aangaf dat er achter de
schermen donders hard gewerkt werd om mij aan mijn gerief te helpen. 
                                                                     
                                                          Het heeft
de definitie van 'een ogenblik' bij mij behoorlijk verruimd. Nee, ik
ben niet 24 uur blijven kijken, ik ging andere dingen doen maar
checkte het scherm wel af en toe. Ik heb namelijk een back-up
computertje dat ik dan gebruik en kan me dus enig geduld permitteren.
                            Een andere tijdvreter is de mededeling
'loading... this could take a while'. A while! Als er na een half uur
iets verschijnt mag je niet mopperen.                                
                                               Minder erg zijn de
foutmeldingen zoals: 'Fout 404'. Want dan weet je meteen dat je niet
hoeft te wachten en kan je op zoek gaan naar hulp. Nergens in het
internet-heelal is een lijstje te vinden waarop je kan zien wat fout
404 inhoudt, en áls je het ooit vindt weet je vooraf al zeker
dat je geen idee zal hebben wat ermee bedoeld wordt.                 
                                                                     
Gelukkig is er dan altijd wel ergens een internetforum waarop iemand
'Help' roept en een jong en wijs persoon uitlegt wat Microsoft met
fout 404 bedoelt en vooral wat je eraan kan doen.              Aan
oude en wijze personen heb je niks in Digiland, je moet het echt
hebben van jongeren met een onhandige maar leergierige opa (ja,ja, ik
weet het: of oma!).                                                  
      Sommigen van hen zijn daarna bereid ook andere oudjes te helpen
op internet. En dáár vind ik dan de oplossing.
Overigens altijd op Engelstalige forum-sites, de Hollandse jongeren
laten het opvallend afweten. Maar gezien de zorgelijke toestand van
de economie, de internationale wanorde, de nog steeds aanwezige kans
op uitbreiding van de vogelgriep en het mondiale gevecht om het
bestaan waar dagelijks <i class="calibre3">Nieuwsuur</i> aandacht aan besteedt kun je
ze dat eigenlijk niet kwalijk nemen. In Engelstalige gebieden let men
minder op dat soort zaken en is dus aandacht voor digibetische opa's
(ja ja, en oma's) ook eerder mogelijk. Goddank! 
</p>
<p class="western"><br class="calibre2"/>
</p>
</body>
</html>