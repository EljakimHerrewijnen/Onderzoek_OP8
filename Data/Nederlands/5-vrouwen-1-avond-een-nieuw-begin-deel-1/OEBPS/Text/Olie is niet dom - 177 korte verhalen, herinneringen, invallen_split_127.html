<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_127">
<b class="calibre1">126. Sterren</b></p>
<p class="western"><br class="calibre2"/>
</p>
<p class="western">Sinds de kranten te
traag zijn voor het nieuws en dus vooral vol staan met meningen, lees
ik ze niet meer. Meningen heb ik zelf in overvloed en voor het nieuws
kan ik terecht op TV of internet. Mijn gade leest ze nog wel en als
er iets in staat waarvan zij denkt dat het mij interesseert legt ze
dat stuk apart. Het komt maar zelden voor. Toch zag ik enige tijd
geleden dat tegenwoordig boekrecensies niet alleen heel kort zijn
geworden (geen ruimte meer om iets te laten zien van de stijl van de
auteur), maar ook voorzien worden van één of meer
sterren. Waarmee aangegeven wordt hoe goed of slecht het besproken
werk is. <br class="calibre2"/>Wat een idiote en eigenlijk schandelijke overschatting
van het oordeelsvermogen van de recensent! Ik heb zelf 20 jaar
literair werk gerecenseerd voor Vrij Nederland, NRC en het Parool en
ging er altijd van uit dat het vooral de taak van de recensent is om
de lezer duidelijk te maken wat de schrijver heeft willen zeggen met
zijn boek. Omdat schrijfstijl minstens zo belangrijk is als inhoud,
gaf ik niet alleen een schets van het verhaal maar citeerde ik ook
royaal, zodat de lezer een indruk kreeg van de schrijfwijze van de
auteur. Pas aan het slot van de recensie liet ik weten wat ik zelf
vond van het boek. Daar voegde ik dan geregeld aan toe dat ik ook
maar een eenvoudige proeflezer was die mogelijk beïnvloed werd
door het feit dat dit boek wel of niet tot zijn geliefde genres
behoorde. Een recensent hoort zijn plaats te kennen, vond ik. Hij
geeft een zo goed mogelijke indruk van het besproken boek, en heeft
er natuurlijk een mening over. Maar hij moet zich niet het recht
aanmeten om voor de hele lezende goegemeente te kunnen beoordelen hoe
goed of slecht het is.<br class="calibre2"/>En via het toekennen van sterren krijgt de
gemakzuchtige lezer toch sterk de indruk dat hier door een deskundige
een definitief oordeel geveld wordt.<br class="calibre2"/>Ik moet toegeven dat er ook
in mijn tijd recensenten waren die zich gedroegen als aanklager en
rechter tegelijk in plaats van als eenvoudige verbalisant. Dat waren
schrijvers die over de rug van anderen wilden scoren en hun
bekendheid opkrikken. Gerrit Komrij was zo iemand, en op toneelgebied
Ischa Meijer. Tegenwoordig kunnen recensenten niet anders dan zich zo
arrogant op te stellen, nu er sterren uitgedeeld moeten worden.
Jammer.</p>
<p class="western"><br class="calibre2"/>
</p>
</body>
</html>