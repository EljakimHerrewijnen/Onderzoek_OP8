<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_59">
<b class="calibre1">60. Het land van de glimlach</b></p>
<p class="western"><br class="calibre2"/>
</p>
<p class="western">Ter voorbereiding van
een bezoek aan Thailand probeer ik veel te glimlachen. <br class="calibre2"/>De Thai
doen dat de hele dag door en als toerist moet je je aanpassen, vind
ik.<br class="calibre2"/>Waarom wordt er eigenlijk in Aziatische landen zoveel
geglimlacht? <br class="calibre2"/>Veel reden bestaat daar eigenlijk niet voor als je
voor een habbekrats lange werkdagen maakt en in een gammele hut
woont. <br class="calibre2"/>En mooi is die glimlach vaak ook niet. <br class="calibre2"/>Wie geregeld
naar het programma <i class="calibre3">Spoorloos</i> kijkt weet dat de Aziatische
geboortemoeder die na een lange en zweterige tocht gevonden wordt
meestal een schrikbarend aantal tanden mist in haar blijde glimlach.
<br class="calibre2"/>Op onderzoek naar de redenen voor de veelvuldige Aziatische
glimlach kom ik op internet niet veel tegen. <br class="calibre2"/>Alle reisbureaus
geven er hoog van op, maar een verklaring ho maar.<br class="calibre2"/>Wel zie ik een
verontrustend onderzoek van de Japanse psychiater Makoto Natsume.
<br class="calibre2"/>Het schijnt dat veel Japanse vrouwen die in de dienstverlenende
sectoren werken contractueel verplicht worden permanent te
glimlachen. <br class="calibre2"/>Die perma-lach kan tot depressies leiden,
constateerde de psychiater en geeft ook RSI-klachten.<br class="calibre2"/>Gelukkig
vind ik in mijn reisgids dat ze in Thailand allerlei soorten glimlach
hebben, zodat de gezichtsspieren gevarieerd gebruikt worden. <br class="calibre2"/>Geen
lippen-RSI in het land van de veelvoudige Thaise glimlach.<br class="calibre2"/>Standaard
is de <i class="calibre3">Yim tak tai </i>ofwel de beleefde glimlach. <br class="calibre2"/>Maar soms
doet de Thai een <i class="calibre3">feun yim</i>, als hij eigenlijk niet wil
glimlachen, maar zich gedwongen voelt dat te doen. <br class="calibre2"/>Als ik weet
hoe het moet wordt de <i class="calibre3">feun yim</i> vermoedelijk mijn favoriete
eigen glimlach in Thailand. Ook aantrekkelijk om te oefenen lijkt me
de <i class="calibre3">yim cheuat cheuan</i>, de winnaars-glimlach. <br class="calibre2"/>Maar wat te
denken van de <i class="calibre3">yim sao</i>, de glimlach die droefheid verbergt. <br class="calibre2"/>En
de <i class="calibre3">yim yor</i>, de glimlach waarmee je iemand bespot? <br class="calibre2"/>Zo zijn
er tenminste een dozijn verschillende glimlachen waar een Thaise man
of vrouw je op kan trakteren. <br class="calibre2"/>Het valt voor de toerist niet mee
onderscheid te maken tussen die verschillende soorten glimlach,
waarschuwt de reisgids. <br class="calibre2"/>Daar maak ik me eigenlijk geen zorgen
over. <br class="calibre2"/>Of een Thai bezig is me te bespotten of zich de winnaar in
ons contact vindt, mijn zegen heeft hij. <br class="calibre2"/>Wel ga ik op zoek naar
de details van de <i class="calibre3">yim mee lay-nai</i>, de glimlach die aankondigt
dat je belazerd gaat worden. <br class="calibre2"/>Als ik die glimlach leer te
herkennen kan dat een hoop euro-baht schelen. <br class="calibre2"/>Het grootste risico
bij het reizen in Thailand lijkt me dat de Thai natuurlijk denken dat
hun glimlachtaal universeel is. <br class="calibre2"/>Ze zullen de glimlach van de
toerist dan ook ongetwijfeld met die sleutel vertalen. <br class="calibre2"/>Het meest
zorgen maak ik me daarom over de vraag hoe de Thai die ene glimlach
die ik in mijn mars heb zullen interpreteren. <br class="calibre2"/>Heb ik misschien
zonder het te weten een <i class="calibre3">yim tak than</i>-glimlach die zoveel wil
zeggen als: zie je wel dat ik gelijk heb? <br class="calibre2"/>En wat zal er gebeuren
als ik straks in Thailand hele dagen met die irritante glimlach
rondloop? <br class="calibre2"/>Toch eens gaan uitzoeken hoe het staat met het geduld
van de Thai.</p>
<p class="western"><br class="calibre2"/>
</p>
</body>
</html>