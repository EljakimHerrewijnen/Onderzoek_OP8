<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_167">
<b class="calibre1">167. Dagboeken</b></p>
<p class="western"><br class="calibre2"/>
</p>
<p class="western">Op Marktplaats en ook
wel Antiqbook worden geregeld oude brieven, ansichtkaarten en ook
poezie-albums aangeboden. Overblijfsels van verdwenen levens. Maar
toen ik laatst eens keek of er ook oude dagboeken te koop zijn vond
ik niets. <br class="calibre2"/>Ja, gedrukte dagboeken in overvloed. Maar een
handgeschreven jeugddagboek van een inmiddels overleden man of vrouw,
dat is niet te krijgen. Waar blijven ze? Blijven ze in de familie,
worden ze verbrand, doet de schrijver dat op latere leeftijd zelf?
<br class="calibre2"/>Er is een dagboekarchief waar je zo'n geschrift kwijt kan,
gevestigd in het Meertens-instituut. Ze hebben er nu ca 1500, een
druppel uit een mer á boire want er moeten er honderdduizenden
zijn geweest. En kenmerkend voor het genre is dat zo'n instituut er
niets mee kan, behalve ze categoriseren en onder strenge voorwaarden
voor studie beschikbaar stellen.</p>
<p class="western">Zelf heb ik er nooit
over gepiekerd een dagboek te beginnen, omdat ik schrijven altijd heb
gezien als iets meedelen aan anderen dan jezelf. Maar het genre
intrigeert me en toen ik in 1985 in NRC/Handelsblad deel 5 van de
door hem zelf uitgegeven dagboeken van de getrouwde homofiel Hans
Warren mocht recenseren, wijdde ik er o.a. dit stukje overdenking
aan:</p>
<p class="western"><br class="calibre2"/>
</p>
<p class="western">'De merkwaardige charme
van een dagboek berust er vooral op dat de schrijver rondwandelt in
een verhaal waarvan hij het verdere verloop nog niet kent en dat hij
ook niet besturen kan. De ik neemt besluiten die hij de volgende dag
weer even gemakkelijk herroept, doet veronderstellingen over
personages die later in het geheel niet blijken te kloppen, meldt dat
een jongen hem niets doet (te grote oren) om een dag later ineens
hevig verliefd te raken. Kortom de totale chaos, gebrek aan inzicht
en overmaat van toevalligheden waaruit elk mensenleven
bestaat.<br class="calibre2"/>Warren is zelf voortdurend bezig met de literaire zin van
het dagboek en schrijft er in dit deel over. 
</p>
<p class="western"><i class="calibre3">'Een dagboek zou
alle andere boeken overbodig moeten maken, alle genres in zich
verenigen. 'Mon coeur mis à nu.' Daardoor kan de lectuur van
dagboeken zo'n genot zijn, men ontmoet er de mensen in zoals ze zijn,
in hun kleinheden, hun twijfels. Hun zielsgebreken zijn er niet
bemanteld door het rijke gewaad van de grote kunst. Je bent in direct
contact. Het komt het dichtst bij een persoonlijke ontmoeting.'</i> 
</p>
<p class="western">Dat is waar, maar
tegelijk ook het grootste bezwaar. Ik merkte vooral in dit dagboek
dat het me soms begon te vervelen om personages die eigenlijk al
afgeschreven waren, telkens te zien terugkeren, al was het alleen
maar om een achtergebleven kledingstuk op te halen. Terwijl de
relatie met echtgenote Mabel eigenlijk al afgelopen is, wordt die in
dit dagboek toch telkens opnieuw provisorisch hersteld. <br class="calibre2"/>Vermoedelijk
ben je als lezer van romans eraan gewend geraakt dat er in de
vertelde geschiedenis een ontwikkeling zit, dat de personages een
duidelijk en beschrijfbaar karakter hebben en dat er een overheersend
probleem is dat die personages verbindt.<br class="calibre2"/>Het dagboek bevat
weliswaar alle ingrediënten voor zo'n roman (de
driehoeksverhoudingen waarin Warren automatisch belandt en die zijn
huwelijk slopen), maar in dagboekvorm krijgt het een heel andere
uitwerking. <br class="calibre2"/>Warren heeft als deelnemend personage géén
inzicht in wat Mabel voelt en denkt, ze komt als karakter nauwelijks
uit de verf. En ondanks zijn eerlijkheid komt hij ook in zijn
zelf-analyse niet veel verder dan een directe reactie op recente
gebeurtenissen.<br class="calibre2"/>Daarin ligt heel duidelijk de beperking van het
gepubliceerde dagboek. Als weergave van de directe werkelijkheid, het
struikelend voortleven van mensen, is het veruit superieur aan de
roman. <br class="calibre2"/>Maar als het gaat om het beschrijven van karakters en de
essentie van een conflict, is de roman (hoe hypothetisch ook van
opzet, want wie weet hoe mensen in elkaar zitten?) toch weer heel wat
beter dan de dagboekvorm.'</p>
<p class="western"><br class="calibre2"/>
</p>
</body>
</html>