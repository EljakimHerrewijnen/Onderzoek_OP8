<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_45">
<b class="calibre1">46. Schrijven (4 en slot)</b></p>
<p class="western"><br class="calibre2"/>
</p>
<p class="western">Als ik mijn leven
opnieuw mocht doen zou ik het liefst schrijver van
gebruiksaanwijzingen van elektrische apparaten willen worden. Want op
dat terrein zijn er nu maar twee mogelijkheden: of een techneut die
betrokken was bij de uitvinding legt uit hoe hij het aan de gang
krijgt en vergeet dat de leek niet de kennis heeft waarover hij
beschikt. Of er wordt een tekstschrijver ingeschakeld die niet weet
hoe het apparaat werkt en de minimalistische uitleg van de techneut
probeert in alledaagse termen te vertalen. Duizenden ongelukken moet
dat veroorzaken en tienduizenden gefrustreerde consumenten. Bij
gebruiksaanwijzingen gaat het simpelweg om de vraag hoe de koper dat
verdomde apparaat aan de gang krijgt. Dat is niet eenvoudig, want de
klant weet van niets en verwacht veel van het gekochte apparaat. Hij
moet van stap tot stap geleid worden. Dat kan alleen als de techneut
de tekstschrijver leert daadwerkelijk om te gaan met het apparaat en
dat deze die ervaring vervolgens in heldere taal overdraagt. Maar
zelden neemt men die moeite, de gebruiksaanwijzingen zullen wel de
sluitpost op de begroting zijn. En als er een vertaling gemaakt moet
worden laat men dat door Google Vertaal doen, dan is
onbegrijpelijkheid gegarandeerd. Nieuw is dat men vooral werkt met
tekeningen, dat scheelt nog eens de kosten van het afdrukken van die
Google-vertalingen. Maar ik moet de eerste mens nog vinden die
installatie-tekeningen snapt. Onduidelijke of onbegrijpelijke verbale
uitleg is vervangen door onduidelijke of onbegrijpelijke tekeningen.
Gelukkig is er nu internet, met forums waar gebruikers elkaar tips
geven over hoe een apparaat aan het werk te krijgen is. Opvallende
afwezige bij al die forums: de fabrikant.</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>