<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_32">
<b class="calibre1">33. Bas Veth</b></p>
<p class="western"><br class="calibre2"/>
</p>
<p class="western">Op 6 november 2015 heb
ik in het Van Gogh-museum gestaan voor het schilderij Sterrennacht
boven de Rhone (1888). Het hing daar in het kader van de
dubbeltentoonstelling Münch-Van Gogh en behoort tot Van Gogh's
beste werk.<br class="calibre2"/>In 1899 hing het niet ver daar vandaan, op de
Leidsekade 76, het woonhuis van Bas Veth.<br class="calibre2"/>Bas werd bekend door <i class="calibre3">Het
leven in Nederlandsch-Indië</i> (1900), een boek over wat hij
haatte in de kolonie, waar hij als koopman 12 jaar had doorgebracht.
En hij haatte letterlijk álles: de Hollanders die daar
woonden, de Indo's, de Chinezen, de Indonesiërs, het eten, het
klimaat, de natuur.<br class="calibre2"/>Het weerhield hem er niet van om stinkend rijk
te worden in de kolonie ('De duizendjes stromen binnen' schreef hij
aan een vriend) en eenmaal terug in Nederland, een zeer luxe bestaan
te leiden.<br class="calibre2"/>En luxe was de Leidsekade 76 zeker: 10 kamers, verdeeld
over 420 m2.<br class="calibre2"/>Daar woonde hij met zijn maitresse, de dichteres Giza
Ritschl.<br class="calibre2"/>De inrichting van het huis beschreef hij in liefst 14
kantjes aan schrijver Henri Borel. <br class="calibre2"/>En het hoogtepunt vindt hij
zelf het schilderij dat in de Salon hangt: Sterrennacht boven de
Rhone.<br class="calibre2"/>Hij kocht het in 1899 met 2 andere schilderijen van Van
Gogh ('Laan met kastanjebomen in bloei' en 'Boomstammen in het gras')
voor de schappelijke prijs van 1450 gulden de drie.<br class="calibre2"/>Voor die tijd
niet eens zo'n lage prijs, want Van Gogh was nog geheel onbekend en
de weduwe van Vincent's broer Theo wilde niet dat Vincents werk voor
een habbekrats weg ging.<br class="calibre2"/>Bas Veth had smaak. In zijn ellenlange
brief aan Henri Borel met beschrijving van de Leidsekade 76 komt hij
aan het slot met deze lofzang:</p>
<p class="western">'En nu het bizondere!
In de salon hangt één schilderij in zeer strenge
dof-vergulde lijst, die aansluit bij het gele behangsel. Raad eens
van wie? En raad eens welk stuk?<br class="calibre2"/>Vincent van Gogh's 'Rhone bij
avond'!<br class="calibre2"/>Misschien het mooiste stuk van deze Meester.<br class="calibre2"/>Alles is
donker-diep-indigo-blauw (voel je, hoe goddelijk die kleur uitkomt
bij geel heliotroop en hoe krachtig en juichend van macht en
majesteit). <br class="calibre2"/>Aan de oevers huisjes, waarvan de lichtjes spiegelen
in 't donkere zwart-blauwe, kabbelende vloeiende water. En aan de
hemel sterren die zóó schitteren als nooit een
menschenhand vermocht te geven.<br class="calibre2"/>En op den voorgrond een eilandje
in iets groenigs van tint, twee vaartuigjes liggen aan de wal, hun
zwarte masten komen nog even uit tegen de nachthemel.<br class="calibre2"/>Héél
vooraan, in 't vage, twee menschen die hand in hand lopen, somber,
eenzaam, op dat groenige eilandje in de Rhone bij nacht, vol sterren
die fonkelen.<br class="calibre2"/>O! dat stuk geniewerk is zoo heilig!<br class="calibre2"/>En elken dag
wordt het inniger, grooter, onvergetelijker. <br class="calibre2"/>Dit schilderij is
een bijbel, een wijding, een godsuiting.<br class="calibre2"/>Hoe is 't mogelijk dat ik
die heiligheid, voor een worp gelds, heb kunnen brengen onder mijn
dak!<br class="calibre2"/>Hoe kan 't zijn dat de Wet me toelaat die Openbaring van de
opperste heerlijkheid van den Mensch, mijn 'Eigendom' te mogen
heeten.<br class="calibre2"/>(…) Ik heb me lang afgevraagd: hoort deze Van Gogh
in zo'n luxueuze salon, vol weelde, mondaine weelde. Maar het forsche
kan toch ook bij het teere staan, als er harmonie is en die is hier.'</p>
<p class="western">Kortom, Bas hield het
schilderij toch maar voor zichzelf en het kwam pas weer in de
openbaarheid toen hij in 1921 overleed en zijn weduwe het als de
bliksem verkocht voor véél geld. Maar eerlijk is
eerlijk, Bas leende het wel uit voor de tentoonstelling die in 1905
plaats vond in het Gemeente-museum te Amsterdam. En via via via kwam
het uiteindelijk terecht in het Musée d'Orsay dat het doek nu
weer uitleende aan het Van Gogh museum. <br class="calibre2"/>En zo stond ik –
aspirant-biograaf van Veth – gisteren met een vreemd gevoel
tegenover het schilderij dat 116 jaar geleden in zijn huis hing en
waar hij met zoveel liefde naar keek.</p>
</body>
</html>