<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_31">
<b class="calibre1">32. Hond (2)</b></p>
<p class="western"><br class="calibre2"/>
</p>
<p class="western">Toen mijn gade en ik in
Amsterdam een huis gingen bewonen met een kleine achtertuin, kwam
meteen de gedachte weer op: ik wil een hond. Geen stoeibeest meer,
zoals mijn jeugdvriend Bobby, maar een gezinshond, een speelgenoot
voor onze twee zoontjes. <br class="calibre2"/>Het liefst wilde ik een hondje dat net
groot genoeg was om een dikke zaterdagkrant de trap op naar onze
slaapkamer te brengen en klein genoeg om voldoende bewegingsruimte te
hebben aan onze omheinde achtertuin van 40 m2. Want een groot
wandelaar ben ik nooit geweest en honden uitlaten leek me niks.
Eigenlijk wilde ik een miniatuur-Bobby die gewoon z'n eigen gang
ging, maar dan binnen de petieterige Hollandse leefruimte. <br class="calibre2"/>Het
pakte anders uit. Een vriend van een vriend wist een aardig hondje
dat in z'n speelsheid aan een tafelkleed had getrokken en zodoende
een kop hete thee over een rondkruipende kleuter had laten vallen. De
brandwond viel mee, maar toch wilden ze de hond niet meer. <br class="calibre2"/>En zo
kwam Donna in ons gezin. Ze was middelklein en glimmend zwart met een
paar witte vlekken op de borst. Ze had een intelligente snuit en een
kek staartje. En ze keek ons met eerlijke bruine ogen aan. Dat ook
zij een trauma had opgelopen door de schrikreacties van de ouders
werd ons netheidshalve wel verteld, maar ach, dat zou wel goed komen.
En misschien kwam het ook wel goed en had Donna van nature een
nerveuze dadendrang en agressiviteit. Hoe dan ook, onze achtertuin
was duidelijk te klein voor haar en zo fietste ik tweemaal per dag
met een hond aan een riem naar het Vondelpark. Daar liet ik haar los
en holde ze een half uur als een dolle door bos en veld. Dan riep ik
haar dichterbij om de tocht naar huis te ondernemen. Ze leek dat te
begrijpen, kwam tot een meter of tien, maar draaide zich dan om en
rende met opgeheven krulstaart weer de hort op. In de eerste jaren
kon ik haar na twee of drie keer vergeefs roepen met een hondensnack
binnen grijpafstand lokken. Maar later werkte ook dat niet meer en
stond ik voor Jan Lul te commanderen en met lekkers te zwaaien. <br class="calibre2"/>Op
een dag werd de machteloze woede me de baas. Ik stapte op de fiets en
reed naar huis. Ze kon de kelere krijgen, Donna. Ik zou haar over een
half uur wel weer op gaan halen. Eenmaal bij de voordeur aangekomen
opende ik die en zag ineens een schicht voorbij mijn fiets het huis
in schieten. Donna had de drukke Willemsparkweg overgestoken, daarbij
ongetwijfeld enkele automobilisten een hartverzakking bezorgd en was
in galop achter mij aan gegaan. <br class="calibre2"/>Pas na deze ervaring kwam de
gedachte bij mij op dat de verhouding tussen hond en hondenbezitter
misschien toch wat ingewikkelder was dan de losse relatie die ik met
Bobby had gehad. Ik las er een boekje over en schrok: honden zijn
roedeldieren, las ik, op zoek naar een roedelleider. Wil je dat ze
doen wat jij op prijs stelt, dan moet je ze dag en nacht onder
controle houden. Zo niet, dan nemen zij de controle over en ben je de
onderliggende partij. <br class="calibre2"/>Duidelijke taal, maar eigenlijk niet aan
mij besteed. Ongeveer het laatste wat ik in mijn leven wilde zijn was
een hondendrilsergeant. Maar toen Donna de onhebbelijke gewoonte ging
ontwikkelen om iedereen die bij ons over de vloer kwam eindeloos aan
te blaffen, was de maat vol. <br class="calibre2"/>We brachten haar in 1982 naar
Lelystad, waar Martin Gaus een hondenleerschool was begonnen. Hij
legde uit dat Donna een paar weken in een reeds gevestigde roedel
honden zou doorbrengen en daar zou leren dat ze niet de baas was.
Vervolgens zouden mijn vrouw en ik les krijgen in het volledig
onderdrukken van elke behoefte van haar kant om eigener beweging iets
te ondernemen. 24/7 zouden we haar de baas zijn. Want zo wilden
honden het, legde Gaus uit: duidelijke leiding. 'Corriseren en
belonen' was zijn devies als we onze rondjes liepen met de hond aan
een riem. Donna hoorde keurig naast onze rechter hiel te lopen en bij
elke afwijking een ruk te krijgen met vervolgens een vriendelijk
woord. 'Corriseren en belonen, corriseren en belonen.' Na drie weken
waarin we geregeld Lelystad bezochten om met onze hond te oefenen
reden we stilletjes naar huis, een geheel getemde Donna timide op de
achterbank. Enkele weken lang hield ik haar onder controle, mezelf
hatend om de commando-toon die ik bezigde als ik riep: 'Hierrr!' of
'Afff!'<br class="calibre2"/>Mijn twijfels moeten via onzichtbare vibratie op Donna
zijn overgebracht, want geleidelijk aan begon ze zich te bevrijden en
haar eigen gang weer te gaan in het Vondelpark. En toen diende zich
plotseling een oplossing aan: onze oudste zoon bleek allergisch te
zijn. Voor katten, maar god-zij-geloofd-en-geprezen ook voor honden.
Een week later hadden we via een advertentie een nieuwe eigenares
voor Donna gevonden, een weduwe die graag wandelde en een hond zocht.
Zij woonde in de buurt van een heidelandschap en Donna zou zich daar
geheel kunnen uitleven. Maar was de hond wel hanteerbaar, wilde ze
vooraf voor alle zekerheid toch wel even weten. Met Donna en haar
mogelijke nieuwe bazin ging ik naar het Vondelpark. In angst en
vreze, want inmiddels gehoorzaamde ze hooguit nog een kwart van mijn
commando's. De extra scherpte die ik er nu in legde hielp goddank,
bijna steeds deed ze wat ik vroeg. De nieuwe bazin was overtuigd en
nam haar mee, onze zoons treurig achterlatend. <br class="calibre2"/>Later belde de
weduwe af en toe nog op om te vertellen hoe het met Donna ging.
Eenmaal losgelaten op de heide ging ze er steevast van door en kwam
haar dan vaak na enige tijd een dood gebeten konijn brengen. 'Nee
toch!' riep mijn vrouw dan met gespeeld ongeloof. Gelukkig gaf de
weduwe zichzelf de schuld, want bij ons was het een heel gehoorzaam
beest geweest. Toch? Wij bevestigden dat keer op keer en soms heb ik
daar nog enig schuldgevoel over. Maar een hond in huis? Nooit meer.</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>