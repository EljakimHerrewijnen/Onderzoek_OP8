<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_151">
<b class="calibre1">150. De lucht in</b></p>
<p class="western"><br class="calibre2"/>
</p>
<p class="western">Het zal intussen wel
verjaard zijn, anders zou ik ervoor pleiten om alsnog Jan Carolus
Josephus van Speijk (1802 - 1831) postuum te vervolgen, wegens
28-voudige moord. Zijn (zeilende) kanoneerboot was tijdens de
Belgische opstand in de jaren '30 van de 19e eeuw in de haven van
Antwerpen aan lager wal geraakt en het zag er naar uit dat Antwerpse
havenarbeiders het schip zouden bespringen en overnemen. Jammer maar
helaas zou de gemiddelde commandant gezegd hebben en zich vervolgens
hebben overgegeven. Maar Speijk dacht er anders over. Hij had in een
brief aan zijn nicht al laten weten in zo'n situatie liever zijn
schip de lucht in te laten vliegen 'dan een infame Brabander te
worden.'<br class="calibre2"/>En toen het eenmaal zover was dat zijn schip overmeesterd
zou worden riep hij dus 'Dan liever de lucht in' en gooide zijn
brandende sigaar in het kruitvat van zijn schip. En dat ontplofte
dus. Een scheepsjongen die vlakbij hem stond sprong tijdig overboord
en dat lukte ook 2 andere van de 31 bemanningsleden. Maar hij nam 28
collega's met zich mee de lucht in.<br class="calibre2"/>Waar ze terecht kwamen kan ik
nergens vinden, maar vermoedelijk hadden de Antwerpse slagers een
goede dag. Want het waren hongerige tijden voor de Belgen.<br class="calibre2"/>Kijk,
dat Van Speijk zelf een held wilde worden en er zelfs zijn sigaar
voor offerde, all√°. Daar ga ik niet moeilijk over doen. <br class="calibre2"/>Maar
je collega's geen eerlijke kans geven om overboord te springen, dat
is moord. En dat dient gestraft te worden. Desnoods postuum door een
rechterlijke vervloeking. In plaats daarvan kreeg hij een
heldenstatus. Het kan verkeren.</p>
</body>
</html>