<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bij_nacht_vermoord-12</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="Bij_nacht_vermoord" xml:lang="nl-NL">
  <div class="Basistekstkader">
    <p class="hoofdstukcijfer">2</p>

    <p class="plat">Geen sperma. Eve vloekte boven het autopsieverslag. Als ze al seks had gehad met haar moordenaar, had het door het slachtoffer gekozen voorbehoedsmiddel ervoor gezorgd dat de zaadcellen meteen werden gedood, zodat elk spoor ervan binnen een halfuur na de ejaculatie was verdwenen.</p>

    <p class="plat-inspring">Door de aard van haar verwondingen gaven de tests op seksuele activiteit geen uitsluitsel. Hij had haar kapotgeschoten om symbolische redenen of om zichzelf te beschermen.</p>

    <p class="plat-inspring">Geen sperma, al het bloed was van het slachtoffer. Geen DNA.</p>

    <p class="plat-inspring">De forensische scan van de plaats delict had geen vingerafdrukken opgeleverd – helemaal niets: niet van het slachtoffer, niet van haar reinigingsspecialist die een keer per week kwam, en al helemaal niet van de moordenaar.</p>

    <p class="plat-inspring">Elk oppervlak was grondig schoongeveegd, ook het moordwapen.</p>

    <p class="plat-inspring">Het meest veelzeggend vond Eve de beveiligingsdiscs.</p>

    <p class="plat-inspring">Ze stopte opnieuw de disc van de liftbewaking in haar bureaumonitor.</p>

    <p class="plat-inspring">De discs waren genummerd.</p>

    <p class="plat-inspring">Gorham Complex. Lift A. 2-12-2058. 06.00.</p>

    <p class="plat-inspring">Eve speelde de disc versneld af, ze zag de uren voorbijvliegen. De liftdeuren gingen voor het eerst open om 12.00 uur. Ze vertraagde de speelsnelheid, sloeg even met haar vlakke hand op het scherm toen het beeld haperde, en bestudeerde vervolgens het nerveuze mannetje dat binnenkwam en om de vijfde etage vroeg.</p>

    <p class="plat-inspring">Een zenuwachtige hoerenloper, concludeerde ze geamuseerd, toen ze zag hoe hij zijn kraag rechttrok en een pepermuntje tussen zijn lippen liet glijden. Waarschijnlijk had hij een vrouw en twee kinderen en een vaste kantoorbaan, waardoor hij elke week een uurtje weg kon glippen voor zijn twaalfuurtje.</p>

    <p class="plat-inspring">Hij stapte op de vijfde etage uit de lift.</p>

    <p class="plat-inspring">Verder gebeurde er een paar uur lang niet veel, af en toe ging er een prostituee naar de lobby beneden, sommige kwamen terug met boodschappentassen en een verveelde uitdrukking op hun gezicht. Een komen en gaan van klanten. Om een uur of acht werd het drukker. Sommige bewoners vertrokken, uitgedost voor het diner, andere kwamen binnen voor hun afspraken.</p>

    <p class="plat-inspring">Om tien uur kwam een elegant gekleed stel samen de cabine binnen. De vrouw stond de man toe dat hij haar bontjas opende, waaronder ze niets anders droeg dan stiletto’s en een tatoeage van een rozenknop, waarvan de steel bij haar kruis begon en de bloem op een artistieke manier de linker tepel raakte. Hij raakte haar aan, technisch gezien verboden op een beveiligde plaats. Toen de lift op de achttiende etage stopte, trok de vrouw haar jas weer dicht, en ze stapten uit, napratend over een film die ze net hadden gezien.</p>

    <p class="plat-inspring">Eve noteerde dat ze de man de volgende dag moest ondervragen. Hij was de buurman van het slachtoffer en haar zakenpartner.</p>

    <p class="plat-inspring">Om 00.05 uur precies was er een kleine hapering. Het beeld verschoof nauwelijks merkbaar, met een heel klein flitsje, en het toezicht werd weer hervat om 02.46 uur.</p>

    <p class="plat-inspring">Er ontbraken twee uur en eenenveertig minuten.</p>

    <p class="plat-inspring">Bij de gangbeelden van de achttiende etage was het niet anders. Bijna drie uren waren gewist. Eve pakte haar afgekoelde koffie terwijl ze erover nadacht. De man had verstand van beveiliging, bedacht ze, hij wist genoeg van het gebouw om te weten waar en hoe hij de discs moest bewerken. En hij had er de tijd voor genomen. De autopsie had het tijdstip van overlijden bepaald op twee uur ’s nachts.</p>

    <p class="plat-inspring">Hij had twee uur met haar doorgebracht voordat hij haar had gedood, en nog bijna een uur nadat ze dood was. Toch had hij geen sporen achtergelaten.</p>

    <p class="plat-inspring">Slimme jongen.</p>

    <p class="plat-inspring">Als Sharon DeBlass een afspraak had vastgelegd voor middernacht, persoonlijk of professioneel, dan was dat ook gewist.</p>

    <p class="plat-inspring">Dus hij had haar goed genoeg gekend om zeker te weten waar ze haar bestanden opsloeg en hoe hij die moest openen.</p>

    <p class="plat-inspring">Eve kreeg ineens een ingeving en leunde weer naar voren. ‘Gorham Complex, Broadway, New York. Eigenaar.’</p>

    <p class="plat-inspring">Haar ogen vernauwden zich toen de gegevens op haar scherm verschenen.</p>

    <p class="plat-inspring"><span class="courier _idGenCharOverride-1">Gorham Complex, eigenaar Roarke Industries, hoofdkantoor: 500 Fifth Avenue. Roarke, president-directeur. Adres in New York: 222 Central Park West.</span></p>

    <p class="plat-inspring">‘Roarke,’ mompelde Eve. ‘Jij duikt ook steeds weer op, nietwaar? Roarke,’ herhaalde ze. ‘Alle gegevens, beeld en tekst.’</p>

    <p class="plat-inspring">Ze negeerde een inkomend gesprek op de 'link naast haar, nam een teug van haar koffie en las.</p>

    <p class="plat-inspring"><span class="courier-italic _idGenCharOverride-2">Roarke – doopnaam onbekend – geboortedatum 10-06-2023, Dublin, Ierland. ID-nummer 33492-ABR-50. Ouders onbekend. Burgerlijke status: ongehuwd. President-directeur van Roarke Industries, opgericht in 2042. Belangrijkste vestigingen: New York, Chicago, New Los Angeles, Dublin, Londen, Bonn, Parijs, Frankfurt, Tokio, Milaan, Sydney. Buitenplanetaire vestigingen: Station 45, Bridgestone-kolonie, Vegas II, Free-Star One. Belangen in vastgoed, import-export, vervoer, entertainment, fabricage, farmacie, transport. Geschatte brutowaarde: drie miljard, achthonderd miljoen. [R]</span></p>

    <p class="plat-inspring">Druk baasje, dacht Eve. Ze trok een wenkbrauw op toen er een lijst van bedrijven op het scherm verscheen.</p>

    <p class="plat-inspring">‘Opleiding,’ wilde ze weten.</p>

    <p class="plat-inspring"><span class="courier _idGenCharOverride-1">Onbekend.</span></p>

    <p class="plat-inspring">‘Strafblad?’</p>

    <p class="plat-inspring"><span class="courier _idGenCharOverride-1">Geen data.</span></p>

    <p class="plat-inspring">‘Informatie over Roarke, Dublin.’</p>

    <p class="plat-inspring">Geen aanvullende data.</p>

    <p class="plat-inspring">‘Krijg nou wat. Mysterieus mannetje. Beschrijving en afbeelding.’</p>

    <p class="plat-inspring"><span class="courier _idGenCharOverride-1">Roarke. Zwart haar, blauwe ogen, 1,88 meter, 78,5 kg.</span></p>

    <p class="plat-inspring">Eve kreunde toen de computer met de beschrijving kwam. Ze moest toegeven dat in het geval van Roarke een beeld meer zei dan een paar honderd woorden.</p>

    <p class="plat-inspring">Zijn beeltenis staarde haar aan vanaf het scherm. Hij was bijna belachelijk knap: het smalle, esthetische gezicht, de schuin gesneden jukbeenderen, de geboetseerde mond. Ja, zijn haar was zwart, maar de computer zei er niet bij dat het dik was, en vol, en achterovergekamd vanaf een sterk voorhoofd. Het viel een paar centimeter boven zijn brede schouders. Zijn ogen waren blauw, maar dat woord was veel te simpel om de kleurintensiteit te beschrijven, of de kracht die ze uitstraalden.</p>

    <p class="plat-inspring">Zelfs op een afbeelding kon Eve zien dat dit een man was die alles wat hij wilde hebben achterna joeg, verschalkte, gebruikte. Iemand die zich niet druk maakte om zoiets onzinnigs als een trofee.</p>

    <p class="plat-inspring">En ja, dacht ze, dit was een man die zou kunnen doden als en wanneer hem dat uitkwam. Hij zou het op een koele, systematische manier doen, zonder ook maar een druppel te zweten.</p>

    <p class="plat-inspring">Ze verzamelde alle gegevens en besloot dat ze met Roarke moest babbelen. Zeer binnenkort.</p>

    <p class="plat">Tegen de tijd dat Eve het bureau verliet om naar huis te gaan, viel er sneeuw uit een druilerige lucht. Ze stak weinig hoopvol haar handen in haar jaszakken en had inderdaad haar handschoenen in haar appartement laten liggen. Zonder muts, zonder handschoenen, met alleen haar leren jack als bescherming tegen de snijdende wind, reed ze dwars door de stad.</p>

    <p class="plat-inspring">Ze had haar wagen naar de garage willen brengen. Maar er was gewoon geen tijd geweest. Nu had ze meer dan voldoende tijd om er spijt van te hebben, terwijl ze zich rillend door het verkeer worstelde, omdat de verwarming het niet deed.</p>

    <p class="plat-inspring">Ze sprak met zichzelf af dat ze, als ze thuis wist te komen zonder in een blok ijs te veranderen, meteen een afspraak met de monteur zou maken.</p>

    <p class="plat-inspring">Maar toen ze thuiskwam, was haar primaire gedachte voedsel. Zelfs toen ze de deur van het slot deed, droomde ze van een kom hete soep, misschien een stapel frietjes, als ze die nog had, en koffie die niet smaakte alsof er afvalwater in het waterleidingsysteem was gekomen.</p>

    <p class="plat-inspring">Ze zag het pakketje onmiddellijk, een klein vierkant doosje, net achter de deur. Haar wapen lag al in haar hand voor haar volgende ademteug. Haar wapen volgde haar blik van links naar rechts door de kamer terwijl ze de deur achter zich dichtschopte. Ze liet het pakketje liggen waar het lag en ging van kamer naar kamer, totdat ze zeker wist dat ze alleen was.</p>

    <p class="plat-inspring">Ze stopte het wapen weer terug in de holster, schudde haar jack uit en gooide het aan de kant. Ze boog voorover en pakte de verzegelde disc op bij de hoekjes. Er was geen etiket, geen boodschap.</p>

    <p class="plat-inspring">Eve nam het pakketje mee naar de keuken, haalde de disc voorzichtig uit de verzegeling en stopte hem in haar computer.</p>

    <p class="plat-inspring">En alle gedachten aan voedsel verdwenen.</p>

    <p class="plat-inspring">De video was van topkwaliteit, net als het geluid. Ze liet zich langzaam op een stoel zakken terwijl de scène op haar monitor werd afgespeeld.</p>

    <p class="plat-inspring">Sharon DeBlass lag naakt achterover op het gigantisch grote bed, de satijnen lakens ritselden. Ze tilde een hand op en haalde die door die fantastische, warrige bos rood haar, terwijl ze deinde op de beweging van het zwevende bed.</p>

    <p class="plat-inspring">‘Wil je dat ik iets speciaals doe, lieffie?’ Ze grinnikte, kwam overeind op haar knieën en omvatte haar eigen borsten met haar handen. ‘Waarom kom je niet weer hier bij mij terug...’ Haar tong kwam naar buiten om haar lippen te bevochtigen. ‘Dan beginnen we weer van voren af aan.’ Ze liet haar blik zakken en er krulde een katachtig glimlachje om haar lippen. ‘Het ziet ernaar uit dat je er meer dan klaar voor bent.’ Ze lachte weer, schudde haar haren naar achteren. ‘O, we willen een spelletje spelen.’ Nog steeds lachend stak Sharon haar handen omhoog. ‘Doe me geen pijn.’ Ze jammerde zachtjes en rilde, hoewel haar ogen glansden van opwinding. ‘Ik doe alles wat je wilt. Alles. Kom maar hier en neem me met geweld. Dat wil ik graag.’ Ze liet haar handen zakken en begon zichzelf te strelen. ‘Hou dat grote, boze wapen op me gericht terwijl je me verkracht. Dat wil ik graag. Ik wil dat je...’</p>

    <p class="plat-inspring">Door de explosie schoot Eve overeind. Haar maag draaide zich om toen ze zag hoe de vrouw als een ledenpop achteruit vloog, het bloed spoot uit haar voorhoofd. Het tweede schot was een minder grote schok, maar Eve had toch moeite om haar ogen op het scherm te houden. Na de laatste knal was er stilte, afgezien van de zachte muziek, de haperende ademhaling. De ademhaling van de moordenaar.</p>

    <p class="plat-inspring">De camera zoomde in, bracht de akelige details van het lichaam in beeld. En toen, door de magie van video, lag DeBlass erbij zoals Eve haar voor het eerst had gezien, uitgespreid in een X op de bebloede lakens. Over het laatste beeld werd een tekst geprojecteerd:</p>

    <p class="streamer">EEN VAN ZES</p>

    <p class="plat">De tweede keer was het minder heftig om te bekijken. Dat maakte Eve zichzelf tenminste wijs. Deze keer constateerde ze een lichte schommelbeweging van de camera na het eerste schot, een snelle, zachte zucht. Ze speelde het nog een keer af, luisterde intens naar elk woord, bestudeerde elke beweging, hopend op een aanwijzing. Maar daar was hij te slim voor. En dat wisten ze allebei.</p>

    <p class="plat-inspring">Hij had haar willen laten zien hoe goed hij eigenlijk was. Hoe ijskoud.</p>

    <p class="plat-inspring">En hij wilde haar laten weten dat hij precies wist hoe hij haar moest vinden. Op elk gewenst moment.</p>

    <p class="plat-inspring">Ze stond op, woest op zichzelf omdat ze haar handen niet stil kon houden. In plaats van de geplande koffie haalde Eve een fles wijn uit de kleine koelcel en schonk een half glas in.</p>

    <p class="plat-inspring">Ze goot het snel naar binnen, beloofde zichzelf de andere helft en toetste toen de code van haar commissaris in.</p>

    <p class="plat-inspring">De vrouw van de commissaris nam op, en de glinsterende druppels aan haar oren en haar perfecte kapsel maakten Eve duidelijk dat ze een van de beroemde etentjes van de vrouw des huizes had verstoord.</p>

    <p class="plat-inspring">‘Inspecteur Dallas, mevrouw Whitney. Het spijt me dat ik u ’s avonds moet storen, maar ik moet de commissaris even spreken.’</p>

    <p class="plat-inspring">‘We hebben gasten, inspecteur.’</p>

    <p class="plat-inspring">‘Ja, mevrouw. Het spijt me.’ Dat politieke gedoe, dacht Eve terwijl ze zich dwong om te glimlachen. ‘Het is dringend.’</p>

    <p class="plat-inspring">‘Dat is het toch altijd?’</p>

    <p class="plat-inspring">De machine zoemde in de wachtstand, gelukkig zonder zo’n vreselijk achtergrondmuziekje of de laatste nieuwsberichten. Het duurde zeker drie minuten voordat de commissaris opnam.</p>

    <p class="plat-inspring">‘Dallas.’</p>

    <p class="plat-inspring">‘Commissaris, ik moet u iets sturen via een beveiligde verbinding.’</p>

    <p class="plat-inspring">‘Ik hoop wel dat het echt dringend is, Dallas. Ik krijg hier gedonder over met mijn vrouw.’</p>

    <p class="plat-inspring">‘Ja, chef.’ Politiemensen, bedacht ze terwijl ze voorbereidingen trof om het beeld naar zijn monitor te sturen, zouden vrijgezel moeten blijven.</p>

    <p class="plat-inspring">Ze wachtte, haar rusteloze handen gevouwen op de tafel. Terwijl de beelden weer werden afgespeeld, keek ze nogmaals, het samentrekken van haar maag negerend. Toen het voorbij was, kwam Whitney weer in beeld. Een doodserieuze blik in zijn ogen.</p>

    <p class="plat-inspring">‘Hoe kom je hieraan?’</p>

    <p class="plat-inspring">‘Hij heeft het me gestuurd. Er lag een disc hier in mijn appartement toen ik thuiskwam van het bureau.’ Ze hield haar stem zorgvuldig neutraal. ‘Hij weet wie ik ben, waar ik ben, en waar ik mee bezig ben.’</p>

    <p class="plat-inspring">Whitney zweeg even. ‘Mijn kantoor, 07.00 uur. Breng de disc, inspecteur.’</p>

    <p class="plat-inspring">‘Ja, chef.’</p>

    <p class="plat-inspring">Toen de verbinding verbroken werd, deed ze de twee dingen die haar instinct haar ingaf. Ze maakte voor zichzelf een kopie van de disc en ze schonk nog een glas wijn in.</p>

    <p class="plat">Ze werd om drie uur wakker, rillend, nat van het zweet, naar adem happend om te schreeuwen. Zachtjes jankend gromde ze dat het licht aan moest. Dromen waren altijd veel enger in het donker.</p>

    <p class="plat-inspring">Trillend lag ze op haar rug. Deze was erger geweest, veel erger, dan alle eerdere dromen.</p>

    <p class="plat-inspring">Ze had die vent gedood. Maar wat had ze dan moeten doen? Hij was zo ver heen door de drugs dat ze hem niet met een stunner kon uitschakelen. Mijn god, ze had het geprobeerd, maar hij bleef gewoon op haar afkomen, steeds dichterbij, met die wilde blik in zijn ogen en het bebloede mes in zijn hand.</p>

    <p class="plat-inspring">Het kleine meisje was al dood geweest. Eve had niets kunnen doen om dat te voorkomen. Lieve god, laat het alsjeblieft zo zijn dat er niets was wat ze had kunnen doen.</p>

    <p class="plat-inspring">Het kleine lijfje dat in stukken was gehakt, de uitzinnige man met het druipende mes. En toen de blik in zijn ogen nadat ze op volle kracht had gevuurd, waarna het leven uit hem wegvloeide.</p>

    <p class="plat-inspring">Maar dat was niet alles geweest. Deze keer niet. Deze keer bleef hij maar komen. En zij was naakt geweest, knielend in een vloedgolf van satijn. Het mes was een pistool geworden, vastgehouden door de man wiens gezicht ze uren geleden had bestudeerd. De man die Roarke heette.</p>

    <p class="plat-inspring">Hij had geglimlacht en ze wilde hem. Haar lichaam tintelde van doodsangst en seksuele wanhoop, zelfs toen hij haar neerschoot. Hoofd, hart en geslacht.</p>

    <p class="plat-inspring">En ergens in het hele gebeuren had het kleine meisje, dat arme kleine meisje, gegild om hulp.</p>

    <p class="plat-inspring">Omdat ze te moe was om ertegen te vechten, liet Eve zich omrollen, drukte haar gezicht in het kussen en huilde.</p>

    <p class="plat">‘Inspecteur.’ Om precies zeven uur die ochtend gebaarde commissaris Whitney naar Eve dat ze moest plaatsnemen op een stoel in zijn kantoor. Hoewel hij al twaalf jaar lang een bureaufunctie had, of misschien juist daardoor, had hij scherpe ogen.</p>

    <p class="plat-inspring">Hij kon zien dat ze slecht geslapen had en dat ze haar best had gedaan om de sporen van een verstoorde nachtrust te verbergen. Zonder iets te zeggen stak hij zijn hand uit.</p>

    <p class="plat-inspring">Ze had de disc en het doosje in een bewijszak gedaan. Whitney keek er even naar en legde hem toen midden op zijn bureau.</p>

    <p class="plat-inspring">‘Volgens het protocol moet ik je nu vragen of je liever van deze zaak gehaald wilt worden.’ Hij wachtte twee tellen. ‘Laten we net doen alsof ik dat heb gedaan.’</p>

    <p class="plat-inspring">‘Ja, chef.’</p>

    <p class="plat-inspring">‘Is je woning veilig, Dallas?’</p>

    <p class="plat-inspring">‘Ik dacht van wel.’ Ze haalde het rapport uit haar tas. ‘Ik heb de beveiligingsdiscs doorgenomen nadat ik u gebeld had. Er ontbreekt een gedeelte van tien minuten. Zoals u in mijn verslag kunt zien, is hij in staat de beveiliging te omzeilen, is hij bekend met video en montage, en uiteraard met antieke wapens.’</p>

    <p class="plat-inspring">Whitney nam haar verslag aan en legde het weg. ‘Dat beperkt het aantal mogelijke verdachten nog niet echt.’</p>

    <p class="plat-inspring">‘Nee, chef. Er zijn nog verschillende mensen die ik moet ondervragen. Met deze dader is elektronisch onderzoek niet van primair belang, hoewel de hulp van hoofdinspecteur Feeney van onschatbare waarde is. Deze kerel weet zijn sporen goed uit te wissen. We hebben geen fysiek bewijsmateriaal, behalve het wapen dat hij bewust op de plaats delict heeft achtergelaten. Feeney heeft het niet kunnen traceren via de normale kanalen. We moeten ervan uitgaan dat het van de zwarte markt komt. Ik ben begonnen met haar seksagenda en haar persoonlijke afspraken, maar ze was een behoorlijk bezig bijtje. Dat gaat tijd kosten.’</p>

    <p class="plat-inspring">‘Tijd is een deel van het probleem. Een van zes, inspecteur. Wat maakt u daaruit op?’</p>

    <p class="plat-inspring">‘Dat hij er nog vijf in gedachten heeft, en dat hij wil dat wij dat weten. Hij geniet van zijn werk en wil in het middelpunt van onze belangstelling staan.’ Ze haalde nadenkend adem. ‘We hebben nog niet genoeg voor een complete psychiatrische profielschets. We kunnen niet zeggen hoe lang de kick van deze moord zal volstaan, wanneer hij weer een nieuwe impuls nodig heeft. Dat kan vandaag zijn. Of over een jaar. We kunnen er niet op rekenen dat hij onzorgvuldig wordt.’</p>

    <p class="plat-inspring">Whitney knikte alleen. ‘Heb je nog last van die legitieme terminatie?’</p>

    <p class="plat-inspring">Het met bloed besmeurde mes. Dat kleine verwoeste lijfje aan haar voeten. ‘Niets wat ik niet aankan.’</p>

    <p class="plat-inspring">‘Zorg dat je daar zeker van bent, Dallas. Ik heb niets aan een agent op een gevoelige zaak als deze, die piekert of ze wel of niet haar wapen moet gebruiken.’</p>

    <p class="plat-inspring">‘Ik weet het zeker.’</p>

    <p class="plat-inspring">Ze was de beste agent die hij tot zijn beschikking had, en hij kon zich niet veroorloven aan haar te twijfelen. ‘Ben je klaar voor een politiek spel?’ Zijn lippen krulden iets op. ‘Senator DeBlass is op weg hiernaartoe. Hij is gisteravond naar New York gevlogen.’</p>

    <p class="plat-inspring">‘Diplomatie is niet bepaald mijn sterke kant.’</p>

    <p class="plat-inspring">‘Daar ben ik me van bewust. Maar je moet eraan werken. Hij wil spreken met de rechercheur die het onderzoek leidt, en hij heeft dat over mijn hoofd geregeld. De orders komen van de baas. Je wordt geacht de senator alle medewerking te verlenen.’</p>

    <p class="plat-inspring">‘Dit is een Code 5-onderzoek,’ zei Eve stijfjes. ‘Het kan me niet schelen of de orders rechtstreeks van God komen, ik ga geen vertrouwelijke informatie verstrekken aan een burger.’</p>

    <p class="plat-inspring">Whitneys glimlach werd wat breder. Hij had een vriendelijk, doorsnee gezicht, waar hij waarschijnlijk mee was geboren. Maar als hij glimlachte en het meende, veranderde de witte flits van zijn tanden tegen de mokkabruine huid zijn gewone trekken in iets bijzonders.</p>

    <p class="plat-inspring">‘Dat heb ik niet gehoord. En jij hebt mij niet horen zeggen dat je hem niet meer moet geven dan de overduidelijke feiten. Wat je me wel hebt horen zeggen, inspecteur Dallas, is dat deze heer uit Virginia een opgeblazen, arrogante eikel is. Maar helaas heeft deze eikel wel macht. Dus pas op je tellen.’</p>

    <p class="plat-inspring">‘Ja, chef.’</p>

    <p class="plat-inspring">Hij keek even op zijn horloge en legde toen het bestand en de disc in zijn kluislade. ‘Je hebt nog tijd voor een kop koffie... en, inspecteur,’ voegde hij eraan toe toen ze opstond. ‘Als je slaapproblemen hebt, neem dan het reglementaire slaapmiddel. Ik wil dat mijn mensen scherp zijn.’</p>

    <p class="plat-inspring">‘Ik ben scherp zat.’</p>

    <p class="plat">Senator Gerald DeBlass was zonder twijfel opgeblazen. Hij was ontegenzeggelijk arrogant. Na een hele minuut in zijn gezelschap kon Eve al niet ontkennen dat hij een eikel was.</p>

    <p class="plat-inspring">Hij was een compacte krachtpatser, misschien een meter tachtig, honderd kilo. Zijn witte haar was scherp gesneden en ultrakort, zodat zijn hoofd enorm leek, en spiegelglad. Zijn ogen waren bijna zwart, net als de zware wenkbrauwen erboven. Ze waren groot, net als zijn neus en mond.</p>

    <p class="plat-inspring">Zijn handen waren gigantisch en toen hij Eves handen even vasthield bij het voorstellen, viel haar op dat ze zo zacht en glad waren als die van een baby.</p>

    <p class="plat-inspring">Hij had zijn assistent meegenomen. Derrick Rockman was een onbuigzame man van begin veertig. Hoewel hij zo’n een meter vijfennegentig was, schatte Eve hem wel tien kilo lichter dan senator DeBlass. Hij was keurig gekleed, zijn krijtstreepkostuum en staalblauwe das waren kreukvrij. Zijn gezicht was ernstig, aangenaam regelmatig gevormd en zijn bewegingen waren ingehouden en beheerst toen hij de senator uit zijn kasjmieren overjas hielp.</p>

    <p class="plat-inspring">‘Ik wil weten wat u tot nu toe hebt gedaan om het monster te vinden dat mijn kleindochter heeft vermoord,’ eiste DeBlass.</p>

    <p class="plat-inspring">‘Al het mogelijke, senator.’ Commissaris Whitney bleef staan. Hoewel hij DeBlass een stoel had aangeboden, beende die door de kamer heen, zoals hij normaal door de New Senate Gallery in East-Washington beende.</p>

    <p class="plat-inspring">‘U hebt al meer dan vierentwintig uur gehad,’ kaatste DeBlass terug, zijn stem diep en bulderend. ‘Als ik het goed begrijp, hebt u maar twee rechercheurs op het onderzoek gezet.’</p>

    <p class="plat-inspring">‘Uit veiligheidsoverwegingen, ja. Twee van mijn beste mensen,’ voegde de commissaris eraan toe. ‘Inspecteur Dallas leidt het onderzoek en rapporteert uitsluitend aan mij.’</p>

    <p class="plat-inspring">DeBlass richtte zijn harde, zwarte ogen op Eve. ‘Wat hebt u tot nu toe bereikt?’</p>

    <p class="plat-inspring">‘We hebben het wapen geïdentificeerd en het tijdstip van overlijden vastgesteld. We verzamelen bewijsmateriaal en ondervragen de bewoners van het gebouw waar mevrouw DeBlass woonde, en we trekken de namen in haar persoonlijke en zakelijke logboeken na. Ik ben bezig om de laatste vierentwintig uur van haar leven te reconstrueren.’</p>

    <p class="plat-inspring">‘Het is toch overduidelijk, zelfs voor wat tragere hersens, dat ze vermoord is door een van haar klanten.’ Hij spuugde het laatste woord uit.</p>

    <p class="plat-inspring">‘Er stond geen afspraak geregistreerd voor de laatste paar uren voor haar dood. Haar laatste klant had een alibi voor het bewuste tijdstip.’</p>

    <p class="plat-inspring">‘Ontkracht het,’ eiste DeBlass. ‘Een man die betaalt voor seksuele gunsten zal ook geen bedenkingen hebben bij moord.’</p>

    <p class="plat-inspring">Hoewel Eve het verband niet zag, wist ze wat van haar verwacht werd en ze knikte. ‘Daar ben ik mee bezig, senator.’</p>

    <p class="plat-inspring">‘Ik wil kopieën van haar afspraken.’</p>

    <p class="plat-inspring">‘Dat is helaas niet mogelijk, senator,’ zei Whitney vriendelijk. ‘Al het bewijsmateriaal van een halsmisdaad is vertrouwelijk.’</p>

    <p class="plat-inspring">DeBlass snoof alleen even en gebaarde naar Rockman.</p>

    <p class="plat-inspring">‘Commissaris.’ Rockman haalde uit zijn linker borstzakje een vel papier tevoorschijn met een holografisch zegel. ‘Dit is een document van de hoofdcommissaris van politie, waarin hij de senator toegang verleent tot alle bewijsmateriaal en onderzoeksdata betreffende de moord op mevrouw DeBlass.’</p>

    <p class="plat-inspring">Whitney keurde het document nauwelijks een blik waardig voordat hij het opzij schoof. Hij had de politiek altijd beschouwd als een spel van lafaards en hij vond het vreselijk om mee te moeten spelen. ‘Ik zal persoonlijk met de hoofdcommissaris overleggen. Als de autorisatie klopt, zullen wij u vanmiddag kopieën doen toekomen.’ Hij negeerde Rockman verder en keek weer naar DeBlass. ‘De vertrouwelijkheid van het bewijsmateriaal is een belangrijk onderdeel van het onderzoeksproces. Als u hierop staat, riskeert u de zaak te ondermijnen.’</p>

    <p class="plat-inspring">‘De zaak, zoals u het noemt, commissaris, was mijn vlees en bloed.’</p>

    <p class="plat-inspring">‘En juist daarom hoop ik dat het voor u prioriteit heeft dat u ons helpt om haar moordenaar voor het gerecht te brengen.’</p>

    <p class="plat-inspring">‘Ik heb de gerechtigheid al meer dan vijftig jaar gediend. Ik wil die informatie vanmiddag hebben.’ Hij pakte zijn jas en sloeg die over een vlezige arm. ‘Als ik er niet van overtuigd ben dat u alles doet wat in uw macht ligt om deze maniak te vinden, zorg ik ervoor dat u hier niet langer werkt.’ Hij draaide zich om naar Eve. ‘En de volgende zaak die u zult onderzoeken, inspecteur, is tieners met grijpgrage handjes bij een com-winkel.’</p>

    <div class="_idGenPageitem-2"><img alt="10191.jpg" class="_idGenPageitem-10" src="../Images/10191.jpg" /></div>

    <p class="kopje-inleiding ParaOverride-11"><span class="CharOverride-6">Elk kwartaal verschijnt er een nieuwe J.D. Robb:</span></p>

    <p class="plat ParaOverride-6"><span class="vet _idGenCharOverride-3">Vermoorde reputaties</span></p>

    <p class="plat ParaOverride-12">januari 2014</p>

    <p class="plat ParaOverride-12"><span class="italic">De doden waren haar werk. Ze leefde met ze, werkte met ze, ze bestudeerde ze. Ze droomde zelfs van ze. Een moord shockeerde haar niet langer, maar nog steeds stootte het haar af.</span></p>

    <p class="plat ParaOverride-12">Glamoureuze, succesvolle vrouwen worden vermoord met een mes. Roarke heeft banden met alle slachtoffers, maar Eve heeft zijn hulp nodig om de echte killer te vinden.</p>

    <p class="plat ParaOverride-6"><span class="vet _idGenCharOverride-3">Vermoorde schoonheid</span></p>

    <p class="plat ParaOverride-12">Mei 2014</p>

    <p class="plat ParaOverride-12"><span class="italic">Ze was naar New York gekomen om rechercheur te worden, omdat ze geloofde in orde, omdat ze orde nodig had om te overleven.</span></p>

    <p class="plat ParaOverride-12">Eve en Roarke moeten een venijnige moordenaar stoppen voordat hij een ijzingwekkende nieuwe drug op de markt brengt.</p>

    <p class="plat ParaOverride-6"><span class="vet _idGenCharOverride-3">Vermoord in extase</span></p>

    <p class="plat ParaOverride-12">Juli 2014</p>

    <p class="plat ParaOverride-12"><span class="italic">Hij heeft de hand aan zichzelf geslagen, inspecteur. Hij hing daar maar, gewoon aan het snoer van de lamp. En zijn gezicht... O, God.</span></p>

    <p class="plat ParaOverride-12">Drie zelfmoordenaars, die niets gemeen hebben. Behalve dat ze stierven met een glimlach en geen motief hadden. Eve vertrouwt het niet.</p>

    <p class="plat ParaOverride-6"><span class="vet _idGenCharOverride-3">Plechtig vermoord</span></p>

    <p class="plat ParaOverride-12">Oktober 2014</p>

    <p class="plat ParaOverride-6">Eve laat de dood op een collega niet rusten. Zeker niet als zijn kleindochter vlak daarna sterft. Maar is ze niet te persoonlijk betrokken?</p>
  </div>

  <div class="Basistekstkader"></div>

  <div class="Basistekstkader"></div>

  <div class="Basistekstkader"></div>

  <div class="Basistekstkader"></div>

  <div class="Basistekstkader"></div>
</body>
</html>
