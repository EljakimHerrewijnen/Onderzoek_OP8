<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_122">
<b class="calibre1">121. Piekerans van een schrijver (1)</b></p>
<p class="western"><br class="calibre2"/>
</p>
<p class="western">Wat een recensent vindt
van zijn boek interesseert de schrijver eigenlijk op zich niet, want
zo'n bespreker, ach, is ook maar een pennenlikker. Meestal iemand die
zelf geen goede schrijver is en dus veroordeeld tot een baantje
terzijde van de literatuur. Op zich niet van belang. Maar helaas
helaas toch cruciaal in het contact met de lezer.                    
                                                              Het
enige wat de schrijver bij besprekingen van zijn werk interesseert
is: geeft de recensent een goede recommandatie, of kraakt de lummel
het boek? Want hoe je het ook draait of keert: een boek waar je
maandenlang, soms een paar jaar aan gewerkt hebt is je KIND.         
                                    Het kan gebreken hebben die je
vagelijk zelf ook wel beseft, maar het is en blijft je kind en het
moet een goede toekomst hebben. Dus zijn recensies van belang, want
die besprekingen bepalen mede of je kind door veel of minder lezers
gelezen zal worden.                                                  
                      De laatste 2 decennia is de invloed van
recensies sterk gedaald sinds de boekentoptien (tevoren door de
inkoop-managers bepaald) en DWDD en Pauw het publiek de weg wijzen in
het duizelingwekkende aantal nieuwe titels. Maar toch, een slechte
recensie is voor de schrijver nog steeds het afwijzen van zijn
prachtige, unieke kind.<br class="calibre2"/>Ik ben zelf én schrijver én
recensent. Ooit heb ik bij een vergadering van NRC-recensenten de
vraag opgeworpen: waarom geven we schrijvers niet de kans om
recensenten op de vingers te tikken en – bij een negatief
oordeel – hun kind te verdedigen tegen de aanval? K.L. Poll zat
de vergadering voor, een aardige man. Hij leek er wel even voor te
voelen, maar het moment ging voorbij. <br class="calibre2"/>Zelf heb ik nooit te klagen
gehad over de recensies die mijn werk kreeg, maar ook bij goede
besprekingen dacht ik alleen maar: ha, dat helpt mijn kind aan
lezers. Ik heb ook bij lovende recensies nooit de indruk gekregen dat
de recensent begreep wat mij bezielde tijdens het schrijven. Raar is
dat eigenlijk, als je erover nadenkt. Misschien had ik beter niet aan
dit stuk kunnen beginnen. 
</p>
<p class="western"><br class="calibre2"/>
</p>
</body>
</html>