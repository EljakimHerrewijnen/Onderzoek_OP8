<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_96">
<b class="calibre1">97. Uiltje</b></p>
<p class="western"><br class="calibre2"/>
</p>
<p class="western">Het Nederlands kent
heel wat uitdrukkingen die - als je ze letterlijk neemt - tot rare
bezigheden zouden leiden, maar waarvan iedereen toch weet wat ermee
bedoeld wordt. Ik noem als voorbeeld 'een uiltje knappen.' Hoe deze
wrede bezigheid toch heeft geleid tot de huidige betekenis 'een dutje
doen' is voer voor etymologen. 
</p>
<p class="western">Het andere uiterste
bestaat uit uitdrukkingen die juist heel precies aangeven wat bedoeld
wordt, maar dat doen via een literaire vondst. Voorbeeld: 'lachen als
een boer met kiespijn.' Wie dit hoort of leest ziet meteen voor zich
wat bedoeld wordt: een met grote tegenzin gegeven minimale
(glim)lach, die wordt afgedwongen door de situatie (vaak: lachende
omstanders). Ook vroeger zullen weinig mensen een boer met kiespijn
hebben zien lachen, toch zal de uitdrukking meteen aangeslagen zijn
en bij toepasselijke gelegenheden gebruikt. Nu klinkt hij wat
ouderwets en je krijgt er ook meteen een beeld bij van zo'n hoofd met
een zakdoek er omheen. De tijd dat tanden nog verwijderd werden door
er een touwtje omheen te binden, dat aan een deurknop te bevestigen
en vervolgens die deur hard dicht te gooien. Ik zou de uitdrukking
dan ook nu niet meer in een verhaal gebruiken. Toch, degene die deze
uitdrukking bedacht heeft en voor het eerst schreef of uitsprak, zal
een vreugdesprong in zijn hart gevoeld hebben. En terecht.</p>
<p class="western">In dezelfde categorie
valt de uitdrukking: eten met lange tanden.<br class="calibre2"/>Letterlijk slaat het
nergens op, maar iedereen weet: we hebben het hier over iemand die
langzaam bezig iets naar binnen te werken, zonder trek of honger te
hebben. Het heeft ook de connotatie van treurnis: er is iets
vervelends gebeurd waardoor de betrokkene de eetlust is
vergaan.<br class="calibre2"/>Zoiets kunnen oproepen met de simpele uitdrukking 'eten
met lange tanden' vergt een groot literair talent. Chapeau! Jammer
dat we niet weten wie het bedacht.</p>
<p class="western"><br class="calibre2"/>
</p>
</body>
</html>