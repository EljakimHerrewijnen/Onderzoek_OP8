<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_9">
<b class="calibre1">10. Ziekenhuis</b></p>
<p class="western"><br class="calibre2"/>
</p>
<p class="western">'Ben jij
goochelaar?'<br class="calibre2"/>De man die rechts tegenover mij lag op de
4-bedden-kamer richtte zich voor het eerst in verstaanbare taal tot
mij. Hij was licht in de war, had ik van zijn familie begrepen, en
was teruggekeerd tot het Katwijkse dialect van zijn jeugd. Een
visserman. Hij sliep het liefst het hele etmaal door, maar opgepept
door de fysiotherapeute en een luidkeelse Surinaamse verpleegster was
hij toch af en toe op gaan zitten. Keek dan wat uilig voor zich uit
en richtte zich tot zijn meest nabije buren met onverstaanbare
zinnetjes. Ze knikten maar wat terug. Ik was de verste buurman en
juist mij koos hij voor een verstaanbare vraag: 'Ben jij
goochelaar?'<br class="calibre2"/>Wat had ik er veel voor over gehad om hier 'Ja' op te
kunnen zeggen. Wat is mooier dan te kunnen goochelen? Al kan je maar
op elk gewenst moment een euro uit iemands oor halen, dan geeft dat
toch een bijzonder genoegen. En status. En euro's! Als ik 'Jazeker,
dat ziet u goed!' had geantwoord zou de Katwijker er ongetwijfeld
genoegen mee hebben genomen. Zijn span of attention was ongeveer 10
seconden en hij was zeker even later weer in slaap gevallen. En dan
was ik toch 10 seconden in iemands hoofd een goochelaar geweest. Maar
de twee andere patiÃ«nten, een man en een vrouw, beide in
herstel-modus, keken mij oplettend aan. Ze zouden ongetwijfeld wat
meer willen weten over mijn goochelaarskwaliteiten en misschien zelfs
een proeve van vaardigheid vragen. 'Nee, ik ben geen goochelaar,' zei
ik dus luid en duidelijk. Wel met spijt in de stem. De Katwijker
draaide zich om en viel meteen in slaap. 
</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>