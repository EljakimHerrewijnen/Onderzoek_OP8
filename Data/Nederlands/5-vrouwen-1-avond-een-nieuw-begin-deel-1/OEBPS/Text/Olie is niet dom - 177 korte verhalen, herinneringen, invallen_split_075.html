<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_75">
<b class="calibre1">76. Ledematen (4 en slot)</b></p>
<p class="western"><br class="calibre2"/>
</p>
<p class="western">Seksuele voorkeuren
kunnen alle kanten uit gaan.</p>
<p class="western">Zo zag ik eens een
youtube-filmpje waarop liefhebbers van dikke vrouwen in een zwembad
geschaard stonden rondom een op haar rug in het water drijvende vrouw
die grof geschat toch al gauw zo'n 200 kilo woog.</p>
<p class="western">Moddervet was ze en
mijn – ondanks mezelf toch nieuwsgierige – ogen konden
niet ontdekken waar de diverse delen van haar lichaam begonnen of
ophielden.</p>
<p class="western">De mannen gaven haar
telkens een klein duwtje zodat ze al drijvend op haar vet
ronddraaide.</p>
<p class="western">Ik gunde haar deze
aandacht natuurlijk van harte, maar haakte zelf vrij snel af.</p>
<p class="western"><br class="calibre2"/>
</p>
<p class="western">Mijn eigen voorkeuren
zijn traditioneel en dus helaas niet interessant.</p>
<p class="western">Waar ik wél
dagen mee bezig geweest ben: te proberen me de naam te herinneren van
de literator die viel op vrouwen met één been.</p>
<p class="western">In de correspondentie
tussen twee andere schrijvers in de jaren dertig was dat een
onderwerp, waarbij zij vooral meewarig filosofeerden over de pech die
hij had en of het feit dat zij rijk was misschien een rol had
gespeeld bij zijn keuze.</p>
<p class="western">Maar toen zij overleed
en hij enige jaren later opnieuw in het huwelijk trad met een
éénbenige vrouw en later nóg eens, veranderde de
toon van hun correspondentie van medelijden naar nieuwsgierigheid.
Hoe kon je in vredesnaam seksueel geobsedeerd zijn door de
afwezigheid van een been?</p>
<p class="western">En wat een wonder dat
het hem driemaal gelukt was zo iemand aan zich te binden!</p>
<p class="western">Alhoewel, weglopen met
één been was natuurlijk niet zo eenvoudig.</p>
<p class="western">Zo leuterden die twee
schrijvers voort, wier namen mij ook ontschoten zijn. Du Perron
misschien in zijn correspondentie met Jan Greshoff?</p>
<p class="western">Gelukkig reikte één
van mijn Facebook-vrienden mij de naam van Joris Eenbeen aan: Alfred
Haighton. Hij was de zoon van een miljonair en de erfenis bracht hem
voldoende rijkdom om de rest van zijn leven te kunnen potverteren.
Zelf was hij mank en leed daar erg onder. Volgens zijn biograaf G. de
Gier zocht hij daarom naar vrouwen die nog erger gehandicapt waren.
En mede dankzij zijn rijkdom kon hij ze ook krijgen. 
</p>
<p class="western"><br class="calibre2"/>
</p>
<p class="western">De seksuele voorkeur
voor geamputeerde vrouwen bleek – nu ik er naar zocht –
wijdverbreid te zijn.</p>
<p class="western">De wetenschappelijke
naam is Acrotomophilia. Welaan, als zoiets een wetenschappelijke naam
heeft dan is het geen rare frats maar een echte afwijking die met
respect behandeld moet worden.</p>
<p class="western">Er is zelfs ooit (1993)
een film gemaakt met als onderwerp de erotische fascinatie van een
chirurg voor een geamputeerde vrouw die hij vervolgens in zijn huis
gevangen houdt en geleidelijk aan van al haar resterende ledematen af
helpt.</p>
<p class="western">Een kas-succes werd de
film <i class="calibre3">Boxing Helena </i>echter niet, het aantal
Acrotomophilia-lijders is dus vrij beperkt. Maar gedurende de tijd
dat de film vertoond werd was de bioscoopzaal natuurlijk wel een
verzamelplek voor geamputeerden en zij die deze bijzondere fetish
hadden. Hopelijk zijn er veel mooie relaties uit ontstaan.</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>