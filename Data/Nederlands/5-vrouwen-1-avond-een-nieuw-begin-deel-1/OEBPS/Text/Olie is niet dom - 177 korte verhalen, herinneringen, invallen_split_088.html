<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_88">
<b class="calibre1">89. Jan Mulder (5)</b></p>
<p class="western"><br class="calibre2"/>
</p>
<p class="western">In 1998 begon Jan's
glorietijd. Barend en van Dorp hadden al jaren met wisselend succes
een wekelijks sportprogramma op de tv, maar ter gelegenheid van WK
1998 werd hun programma als '<i class="calibre3">Villa BvD</i>' dagelijks uitgezonden.
En Jan Mulder was vaste gast. Een gouden greep. Veel tv-optredens had
hij nog niet achter de rug en hij gedroeg zich dan ook wat onwennig.
Zijn introverte en wat afwerende aanwezigheid gaf precies de 'anders
dan anders'-toets die het door geroutineerde sportjournalisten
gemaakte programma nodig had en als oud-voetballer werd zijn mening
over het vertoonde spel in die tijd nog grif geslikt. <br class="calibre2"/>Het succes
van het programma was zo groot dat het uiteindelijk een dagelijks
praatprogramma werd dat niet alleen meer over voetbal ging, maar over
van alles en nog wat. En daar ging bij Jan iets mis. Zijn rol was in
de loop van de tijd al van introvert naar extravert veranderd. In
plaats van 'vaste gast' was hij 'side-kick' geworden, onderdeel van
het presentatieteam. Als een vraaggesprek over een speler of
spelopvattingen wat te routineus en gladjes verliep, dan verhief Jan
zijn stem en riep zoiets als 'Maar het gaat uiteindelijk toch om de
kwaliteit van het vóétbal en om níéts
anders!' Met overslaande stem, zoals ik hem dat voor het eerst had
zien doen in 1983 tegen Koot en Bie. En dat gaf Barend en Van Dorp
dan gelegenheid om het gesprek een andere wending te geven en bracht
de spreker in elk geval even van zijn stuk. Toen BvD van
sportprogramma een dagelijkse actualiteiten-talkshow werd had Jan het
meteen een stuk moeilijker. Wist hij over voetbal nog wel wat te
vertellen, de actualiteit leverde allerlei onderwerpen op waar hij
niets vanaf wist en dus ook niets zinnigs kon bijdragen. En zo begon
hij zich te ontwikkelen tot 'heckler': iemand wiens enige taak het
was anderen te interrumperen en in de war te brengen. Hij liet weten
dat dit op verzoek van de programmamakers gebeurde, om wat leven in
de brouwerij te brengen. 'Wálgelijk!' kon hij met overtuiging
roepen of 'Dat is toch ónzin!' of 'Maar het gaat toch om
ménsen!' Of simpelweg: 'Bah!' met een wanhopige hand aan het
hoofd.<br class="calibre2"/>De gasten schrokken meestal wel, maar probeerden dan
ondanks de storingen hun verhaal af te maken, beminnelijk toegeknikt
door Barend en Van Dorp. Bijna niemand kwam op de gedachte terug te
slaan en aan Jan te vragen: 'Maar hoe zie jij het dan?'<br class="calibre2"/>Als dat
een doodenkele keer gebeurde had hij het antwoord klaar: 'Nou, in
ieder geval niet zó!'<br class="calibre2"/>En daar kwam hij dan altijd mee weg.
In 2006 hield het programma op. Jan had acht mooie jaren achter de
rug en was intussen 60 geworden. Tijd om te gaan rentenieren. Geld
genoeg want van Jan Mulder is bekend dat hij hard onderhandelde over
de opbrengst van zijn vele schnabbels. Maar Jan was verslaafd geraakt
aan de aandacht die het tv-bestaan hem gaf. Hij moest en zou op zoek
naar nieuwe uitdagingen. En in 2005 was een ander dagelijks
praatprogramma gestart, met een vreemde titel. De wereld draait, of
zoiets. Hmm, zal Jan gedacht hebben, eens even kijken....</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>