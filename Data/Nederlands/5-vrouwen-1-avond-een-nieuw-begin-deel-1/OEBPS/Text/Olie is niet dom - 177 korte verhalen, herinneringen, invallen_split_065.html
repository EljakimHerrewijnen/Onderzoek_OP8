<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_65">
<b class="calibre1">66. Equus</b></p>
<p class="western"><br class="calibre2"/>
</p>
<p class="western">Ex-jockey en
thriller-schrijver Dick Francis was ervan overtuigd dat paarden een
eigen denkwereld hadden, waar je als mens geen contact mee
kreeg.<br class="calibre2"/>Maar als je veelvuldig met paarden omging, meende hij,
voelde je dat er heel wat méér in die dieren omging dan
hun gedrag liet zien. <br class="calibre2"/>Zag je in een weiland een groep paarden bij
elkaar staan, dan kon je er zeker van zijn dat er stilzwijgend
gecommuniceerd werd. <br class="calibre2"/>Hoe? <br class="calibre2"/>Telepathie? Lichaamstaal? Briesen?
Een combinatie van dat alles?<br class="calibre2"/>Dick Francis hield het op een alleen
aan paarden bekende geheimzinnige vorm van communicatie.<br class="calibre2"/>Er zijn
ook door anderen dan Dick Francis boeken vol geschreven over de
psyche van paarden, maar aangezien paarden niet kunnen lezen (dat hun
ogen aan de zijkant van hun hoofd staan maakt het ook iets lastiger)
hebben we geen idee wat ze vinden van de veronderstellingen van de
zgn. paardenfluisteraars.<br class="calibre2"/>Toch kan de gewone mens wel iets
opvangen van de wijze van communiceren van paarden. Als je tijdens
paardenraces de voorste paarden naast elkaar ziet draven wordt er
onderling stevig gevloekt. Dat ZIE je gewoon.<br class="calibre2"/>Na duizenden jaren
domesticatie staat één ding staat als een paal boven
water: paarden zijn – terecht of onterecht – doordrongen
van het feit dat ze de mens nodig hebben om te overleven. Paarden
hebben dus besloten dat ze onze trouwe viervoeter willen zijn. <br class="calibre2"/>En
dat doen ze tot op het genante af. <br class="calibre2"/>Paarden houden bijvoorbeeld
altijd de fictie overeind dat ze met een ruiter op hun rug méér
kunnen dan zonder. <br class="calibre2"/>Kijk maar eens naar de zogenaamde dressuur:
Anky van Grunsven op Bonfire. <br class="calibre2"/>Denk je nou echt dat zo'n
intelligent paard die trippeltrappel pasjes niet zou kunnen doen
zonder Anky op z'n rug? <br class="calibre2"/>Onzin natuurlijk, zoals elke
dressuur-ruiter in zijn hart wel weet. <br class="calibre2"/>Het leren van die dwaze,
onnuttige en ook wel vernederende bewegingen doen Bonfire c.s. alleen
omdat ze dat zelf willen. <br class="calibre2"/>En zo'n dressuurproef zouden ze
moeiteloos zonder ruiter kunnen doen. Muziek is niet eens echt nodig,
maar geeft voor een paard het begin van de proef aan.<br class="calibre2"/>Toch, áls
het geprobeerd wordt (en dat is wel eens gebeurd) beweegt het
dressuur-paard niet. <br class="calibre2"/>Het kijkt wel uit. Want het overeind houden
van de fictie dat ze een ruiter nodig hebben is onderdeel van de
relatie tussen mens en paard. <br class="calibre2"/>De beloning van het paard: een
aangenaam en rustig bestaan zonder roofdieren die je bespringen en
waartegen je weinig verweer hebt. Dat die roofdieren allang niet meer
in de buurt zijn, dat weten paarden natuurlijk niet.<br class="calibre2"/>Ze gaan dus
blijvend voor die lucratieve relatie met de mens en tolereren ook
geen afwijkend gedrag bij collega's.<br class="calibre2"/>Een mooi voorbeeld zag ik op
een youtube-filmpje over een hindernisrace. Eén paard had zijn
rijder afgeworpen bij het springen over een heg en rende vervolgens
alles en iedereen voorbij. Hij liet zien dat je als paard zónder
jockey met twee vingers in je neus een race kan winnen. En je kon
zien dat de andere paarden dat niet pikten.<br class="calibre2"/>Bij de finish werd de
jongeman streng toegesproken door de regerende hengst Fading Steel:
mensen vernederen, dat doen wij niet, Archibald Junior. Terug in je
hok! En Archibald heeft – naar het schijnt – nooit meer
zijn jockey afgeworpen.</p>
<div id="Sectie2" dir="LTR" class="calibre2">
	<p class="western"><br class="calibre2"/>
	</p>
	</div>
</body>
</html>