<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_147">
<b class="calibre1">146. Vergeten</b></p>
<p class="western"><br class="calibre2"/>
</p>
<p class="western">Albert Heijn had een
ovenschotel van 'vergeten groenten' in de aanbieding: gele biet,
schorseneer, pastinaak en koolrabi. Met een fris sausje. Ik kocht het
bij impuls. Want ik bezwijk altijd voor aanprijzingen als
ambachtelijk, authentiek, eigengemaakt ('zelfgemaakt' doet me niets,
want dat kan ik ook). En nu viel ik dus op 'vergeten', als indicatie
van iets uit de goede oude tijd dat verloren is gegaan. 
</p>
<p class="western">Groenten waaraan men
zich vroeger te goed deed en die volstrekt ten onrechte uit de
schappen zijn verdwenen. Stiekem bewaarde de groenteboer die
bijzondere flora - bij magere oogst - voor zijn eigen gezin, de klant
kon stikken. 
</p>
<p class="western">DÃ­e
voorgeschiedenis wil Albert Heijn suggereren met het introduceren van
deze reclame-term. En het werkt, ik kocht het bakje. En als ik zoiets
doe ben ik nooit de enige. Ik behoor tot de massa. Appie heeft weer
gewonnen!<br class="calibre2"/>Wat volgt? Het scala van mogelijkheden is groot.
Vergeten pappen, vergeten brood, vergeten bieren, vergeten schoenen,
vergeten brillen, vergeten pantalons (waar bleef de plusfour?),
vergeten ondergoed, vergeten eten. <br class="calibre2"/>We proefden vandaag de schotel
Vergeten Groenten. Het werd een bijzondere smaakervaring, die ik niet
snel zal vergeten. Op naar de volgende AH-valstrik. 
</p>
<p class="western"><br class="calibre2"/>
</p>
</body>
</html>