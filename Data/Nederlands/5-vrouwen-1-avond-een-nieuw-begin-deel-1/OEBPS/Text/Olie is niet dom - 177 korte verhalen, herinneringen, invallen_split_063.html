<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_63">
<b class="calibre1">64. Kanjer</b></p>
<p class="western"><br class="calibre2"/>
</p>
<p class="western">Ik bak niet vaak een ei
voor mezelf maar toen ik onlangs in de schappen van onze grootste
grutter het pak zag staan met in stevige letters 'Kanjers' erop,
aarzelde ik geen seconde. ALS ik een ei wil, dan wil ik ook een EI.
'Vrije uitloop' stond erop en 'Blije kip' en de producenten, de
Gebroeders van Beek hadden zich verzekerd van het 'Beter
Leven'-etiket. Ook ethisch was ik dus aan alle kanten gedekt als ik
zo'n joekel – want ze waren echt tweemaal zo groot als een
gewoon ei – in mijn koekenpannetje wierp. Maar toen mijn tenger
gebouwde gade met haar kleine handen vanochtend zo'n Kanjer voor
zichzelf pakte, zag ik ineens hoe groot hij was en bekropen mij
onverhoeds sterke twijfels en plaatsvervangende rectale
angstgevoelens.<br class="calibre2"/>Ik had tot dan toe voetstoots aangenomen dat de
Kanjers geproduceerd werden door extra grote kippen. Kanjer-kippen,
die de ene joekel na de andere legden. Maar wat als dat niet zo was?
Mogelijk werden Kanjers achteraf geselecteerd uit de duizenden eieren
die de sorteerders passeerden. Misschien trof ELKE kip, ongeacht haar
omvang en de capaciteit van haar rectum, af en toe het noodlot dat
een extra groot ei in haar binnenste was ontstaan en met veel pijn,
gekreun en vergeefs smeken om een epidurale injectie uit haar sneue
achterwerkje geperst moest worden. Waarna zo'n legkipje minstens een
dag of twee zou moeten bijkomen, geestelijk ondersteund door haar
buurtjes. Na die herstelperiode eerst stapje voor stapje de vrije
uitloop in, dan na gepaste tijd voorzichtig gaan zitten voor de
volgende worp, in angst en vreze voor weer opnieuw een Kanjer. <br class="calibre2"/>Als
dát de voorgeschiedenis was van de door mij geconsumeerde
Kanjers, dan was ik in feite een dierenbeul en zou ik me voortaan
moeten beperken tot het Kleine Ei. Op zoek naar informatie over de
ontstaanswijze van de Kanjer kwam ik nergens. De gebroeders Van Beek
lieten op hun website weten: 
</p>
<p class="western">'Extra grote vrije
uitloop eieren voor de stevige trek.<br class="calibre2"/>Gezond, lekker en vooral
groot. Deze XL eieren worden gelegd door kippen die wanneer ze maar
willen vrij buiten lopen tussen gras, struiken en bomen. Het
dagelijkse menu bestaat naast voer uit onder meer rupsjes en wormen.
En daar worden ze blij van!'</p>
<p class="western">Typische onverschillige
mannentaal. Als zij de gezusters Van Beek waren zouden ze zéker
een geruststellend zinnetje hebben toegevoegd over de rectale zorg
bij de productie van deze jumbo-eieren en de mogelijkheid van een
keizerssnede. Nu kan ik op z'n best hopen dat het toch extra grote
kippen zijn bij wie deze eieren ontstaan. Maar zekerheidshalve stop
ik toch maar met de Kanjers. Aan een spiegelei-gebakken-pijn heb ik
geen behoefte.</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>