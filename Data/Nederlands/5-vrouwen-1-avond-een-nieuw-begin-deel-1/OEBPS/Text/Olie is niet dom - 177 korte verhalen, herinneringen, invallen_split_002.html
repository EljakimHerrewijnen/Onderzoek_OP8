<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_2">
<b class="calibre1">3. Gooien met groente</b></p>
<p class="western"><br class="calibre2"/>
</p>
<p class="western">Mag je met groente
gooien? Met deze vraag werd ik vandaag wakker. Mijn eerste reactie:
nee, want de kindertjes in China snakken er naar.<br class="calibre2"/>Dat is het
antwoord dat je vroeger altijd van je ouders kreeg als je iets niet
lustte en probeerde het in de vuilnisbak te gooien.<br class="calibre2"/>Of in de wc
met de gedachte: daar komt het uiteindelijk toch terecht.<br class="calibre2"/>Erg
overtuigend was het ouderlijk antwoord niet, want hoe zouden de
spruitjes op mijn bord een kind in China kunnen plezieren?<br class="calibre2"/>Zouden
we ze kunnen opsturen? Van mijn zakgeld?<br class="calibre2"/>Als ik die tactiek
uitprobeerde hakte mijn moeder de discussie door: opeten en geen
gezeur!<br class="calibre2"/>Pas onlangs heb ik ontdekt dat spruitjes best lekker
kunnen zijn, als je ze kort kookt en niet tot bijna-puree zoals mijn
moeder dat deed.</p>
<p class="western">Maar ik begin –
dat krijg je als je wat ouder wordt – af te dwalen van de
vraag: mag je met groente gooien?<br class="calibre2"/>Ik vind dat het mag, MITS UIT
ZELFVERDEDIGING.<br class="calibre2"/>Met mijn gade heb ik hierover overleg
gepleegd.<br class="calibre2"/>Het handigst lijkt ons een paar ronde witte kolen voor
je voeten, die je een doodschop kan geven als de vijand dichterbij
komt. Test tevoren even uit tot hoe groot je ze kan hebben, want zo'n
kool kan vrij zwaar worden. Tot 3 á 4 kilo!<br class="calibre2"/>Ter
vergelijking: een voetbal weegt maar 450 gram!<br class="calibre2"/>Hopelijk lukt het
om met deze projectielen de vijand op afstand te houden, want in het
man-tegen-man-gevecht doe je weinig met groente.<br class="calibre2"/>Aan bladgroente
bijvoorbeeld heb je eigenlijk niks, al kan een ijsbergsla als voetbal
nog wel wat schrik aanjagen, mits in plastic verpakt (anders valt hij
uit elkaar).<br class="calibre2"/>Tot een meter of twintig is het wegschoppen van dit
soort groot-groente het best.<br class="calibre2"/>Komt de vijand dichterbij dan is tot
een meter of 10 afstand <b class="calibre1">gooien</b> met groente de goede tactiek.
Paprika's en tomaten lenen zich daarbij  uitstekend voor. Nee, het
maakt niet uit of het groene of rode paprika's zijn, al is het
denkbaar dat rode paprika's meer schrik aanjagen.<br class="calibre2"/>Tomaten kun je
het best in overrijpe staat gebruiken.<br class="calibre2"/>Harde uien zijn ook prima
projectielen.<br class="calibre2"/>Komt de vijand nog dichterbij dan kan een handvol
rode pepers nuttig zijn, mits tevoren even gekneusd zodat het sap
eruit komt.<br class="calibre2"/>Helpt ook dat niet en wordt het een man-tegen-man
gevecht dan is de komkommer je beste vriend.<br class="calibre2"/>De biologische is wat
taniger dan de vetgemeste kas-komkommer en gaat dus wat langer
mee.<br class="calibre2"/>Maar over het algemeen moet je er van uitgaan dat je hooguit
twéé slagen met een komkommer kan doen.<br class="calibre2"/>Dus wordt
het vermoedelijk toch al snel tijd voor het finale wapen.<br class="calibre2"/>Niemand
heeft gezegd dat de vechtgroente vers moet zijn.<br class="calibre2"/>En dus, voor de
rotklap die aan het gevecht een eind maakt: het pak bevroren
spinazie-a-la-creme.<br class="calibre2"/>A la crème omdat dat een extra
stevigheid geeft aan het pak.<br class="calibre2"/>Een kilo van die keiharde substantie
met enige kracht op het hoofd van je tegenstander geleld, maakt van
elke agressieve aanvaller een gedwee mens, dat lusteloos aan je
voeten ligt.<br class="calibre2"/>Veel succes!</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>