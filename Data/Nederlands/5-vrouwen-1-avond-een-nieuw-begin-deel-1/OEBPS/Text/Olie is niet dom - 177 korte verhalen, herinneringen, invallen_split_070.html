<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_70">
<b class="calibre1">71. Cuisine-taal</b></p>
<p class="western"><br class="calibre2"/>
</p>
<p class="western">Ik ben verslaafd aan
voedsel. Zeker éénmaal per dag heb ik een maaltijd
nodig om niet van slapte om te vallen en – laat ik eerlijk zijn
– soms wel twee- of driemaal! <br class="calibre2"/>Een slechte gewoonte, dacht
ik eerst, daar kom ik wel weer vanaf. <br class="calibre2"/>Maar langzamerhand moet ik
toegeven: ik kan niet zonder eten.<br class="calibre2"/>Dus heb ik, inmiddels op de
leeftijd der wijzen gekomen, besloten met mijn zwakte te leven en
gewoon door te gaan met het nuttigen van voedsel. <br class="calibre2"/>Met één
beperking: ik wil uitsluitend lekker eten!<br class="calibre2"/>En er is geen kookkunst
die daartoe meer mogelijkheden biedt dan de Aziatische. <br class="calibre2"/>De
arrogante Franse liflafkeuken, de Engelse pies, de koude
smörrebröd-happen uit de Scandinavische hoek, ik geef ze
graag cadeau voor wat de Aziatische keuken biedt. <br class="calibre2"/>Maar de grote
vraag is altijd: wat te bestellen?<br class="calibre2"/>Mijn (geringe) kennis van het
Maleis komt nog goed van pas in Indonesië en Maleisië, maar
in Thailand kom ik toch vaak voor problemen te staan. <br class="calibre2"/>In het
foodcourt van het shopping center lopen mijn gade en ik verlangend
langs alle stalletjes die zich daar gevestigd hebben en hun
specialiteiten ter plekke voor je klaar willen maken. Een kleine 30
superkoks en kokkinnen die je vragend aankijken: wat wil je
hebben?<br class="calibre2"/>Boven de toonbank waarop zij het resultaat van hun
toverkunst straks voor je zullen neerzetten hangen onduidelijke
maaltijdfoto's en hun kleine menu. Bijvoorbeeld:</p>
<p class="western"><br class="calibre2"/>
</p>
<p class="western"><span class="calibre13"><span lang="hi-IN">เนื้อ
ผัด ลูกพีช</span></span></p>
<p class="western"><span class="calibre13"><span lang="hi-IN">เนื้อ
ด้วยใบโหระพา</span></span></p>
<p class="western"><span class="calibre13"><span lang="hi-IN">เนื้อ
ผัด พริกเขียว</span></span></p>
<p class="western"><span class="calibre13"><span lang="hi-IN">เห็ด
ทอด เนื้อวัว
รสเผ็ด</span></span></p>
<p class="western"><br class="calibre2"/>
</p>
<p class="western">Alleen al de Thaise
letters maken een gerecht ongelooflijk lekker, maar willekeurig één
van de vier aanwijzen doe je toch niet zo gauw. Gelukkig hebben ze
ook in Thailand Google-vertaal ontdekt en bij elk van deze recepten
staat wat het letterlijk betekent:</p>
<p class="western">Fried beef with
peaches.<br class="calibre2"/>Beef with basil.<br class="calibre2"/>Fried beef with green
peppers.<br class="calibre2"/>Mushroom fried spicy beef.</p>
<p class="western">Gek genoeg is dan
ineens het magische eraf. Gebakken vlees met perzik? Vlees met
basicilum?Niks bijzonders! En zo rennen mijn gade en ik alle
stalletjes af op zoek naar die éne Engelse vertaling die
aangeeft hoe lekker het in het Thais smaakt. Maar Google-vertalingen
zijn helaas smakeloos.<br class="calibre2"/>Uiteindelijk wijs je bij stal 23 maar iets
aan. Nummer drie: hot en sour beef. <br class="calibre2"/>En dan zie je het wonder voor
je ogen gebeuren: een beetje van dit, een beetje van dat, een
lepeltje zus en een handjevol zo. <br class="calibre2"/>In de wok, uit de wok, weer in
de wok. Na vijf minuten zet de kok een bord geurig voedsel voor je
neus en neemt met een buiging 40 Baht in ontvangst (ongeveer 1 euro).
<br class="calibre2"/>En na de eerste hap besef je: de Thaise menukaart zal altijd een
groot raadsel blijven. <br class="calibre2"/>Maar wát je ook aanwijst, het
resultaat is altijd hetzelfde: godenspijs!</p>
</body>
</html>