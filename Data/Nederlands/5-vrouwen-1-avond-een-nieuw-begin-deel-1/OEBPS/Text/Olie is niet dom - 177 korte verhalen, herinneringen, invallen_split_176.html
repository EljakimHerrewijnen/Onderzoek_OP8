<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_176">
<b class="calibre1">176. 4 mei </b>
</p>
<p class="western"><br class="calibre2"/>
</p>
<p class="western">Het monument voor de
vrouwen van Ravensbrück op het Museumplein in Amsterdam
bestaat<br class="calibre2"/>uit een kring van metalen zuilen. Als je ervoor staat zie
je af en toe een korte lichtflits, gevolgd door een bonzend geluid. 
</p>
<p class="western">Eigenlijk heeft het
niets van doen met werken in de Siemensfabriek, doodgaan door
uitputting, afgemaakt worden door een kogel of gas. Ook niet met de
verbranding van je lijk daarna. 
</p>
<p class="western">90.000 van de 150.000
gevangenen (waaronder ook wat mannen) die in Ravensbrück terecht
kwamen stierven er. Joden, zigeuners maar hier vooral ook mensen uit
het verzet. 
</p>
<p class="western">Waaronder 900
Nederlandse vrouwen. Elk jaar op 4 mei staan mijn vrouw en ik er.
Meestal spelen op het Museumplein dan nog wat late kinderen, lopen er
toeristen luid pratend terug naar hun hotel. Klokke acht gaan de
straatlantaarns gedurende twee minuten aan, dan weet je: het is
zover. Ik probeer dan te denken aan de slachtoffers, maar het lukt me
niet goed meer. Hun leed is geschiedenis aan het worden, oud zeer.
Toch bestond ik tijdens de oorlog al, zij het als kleuter en in de
tropen. Ook mijn 1 jaar oudere broer, die daar tijdens de oorlog
overleed is uit mijn herinnering aan het verdwijnen, merk ik steeds
vaker. En daar is eigenlijk niets aan te doen, vrees ik.<br class="calibre2"/>Herdenken
heet het gebeuren op 4 mei. En dat is een goed gekozen woord.<br class="calibre2"/>Want
je probeert dan opnieuw op te roepen wat je vroeger bij
deze<br class="calibre2"/>gelegenheid dacht. De poging om dat elk jaar op hetzelfde
moment te doen<br class="calibre2"/>is een waardevol ritueel. De scherpste herinnering
en de meest intense<br class="calibre2"/>gevoelens vervagen, de tijd heelt nu eenmaal
alle wonden. Maar de<br class="calibre2"/>wetenschap dat je de herinnering aan de
slachtoffers had willen vasthouden en daarom die dag op dat tijdstip
op die plek staat, wordt op dat moment bevestigd. En vreemd genoeg is
het vooral de treurigheid over het vergeten die waarde geeft aan zo'n
jaarlijks ritueel. 
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>