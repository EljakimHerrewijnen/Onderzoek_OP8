<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_30">
<b class="calibre1">31. Hond (1)</b></p>
<p class="western"><br class="calibre2"/>
</p>
<p class="western">Anjing Kampung 
</p>
<p class="western">Hij was er van de ene
dag op de andere. In de voortuin van ons huis in Surabaya. Een
kampong gladakker, een straathond van onbestemde snit. Hij was
middelgroot, met stevige voorpoten en een brede borstkas. Kwieke oren
en een alerte oogopslag. Een overlever. Ik noemde hem Bobby (honden
horen Bobby te heten) en we werden vrienden.<br class="calibre2"/>Een baas wilde hij
niet, hij had ons huis gekozen vanwege de smakelijke etensrestanten
en mij omdat hij een speelkameraad nodig had: met andere honden kon
alleen gevochten worden.<br class="calibre2"/>'s Middags, als mijn ouders sliepen,
ravotten wij in de grote achtertuin. Bobby's favoriete bezigheid was
de schijnaanval. Van verre kwam hij dan aanrennen, laag bij de grond,
de bek in een vrolijke grijns en vlak voordat hij tegen me zou
aanbotsen maakte hij een zwaai naar rechts of naar links en mijn
grijpende handen misten hem dan op enkele centimeters. Hier konden we
geen van beiden genoeg van krijgen. Na dat uurtje spelen verdween
Bobby, om pas weer na etenstijd langs te komen voor de restanten van
onze maaltijd.<br class="calibre2"/>Soms had hij een wond aan nek of schouder, de
kampong was oorlogsterrein.<br class="calibre2"/>Een enkele keer kwam hij het huis
binnen, op zoek naar mij, maar werd dan door mijn moeder hardhandig
buiten gezet. Op onze spiegelgladde tegelvloeren wenste zij geen
vuile hondenpoten. En zeker niet van zo'n straathond die godweetwaar
was geweest.<br class="calibre2"/>Jaren van geluk en vriendschap lagen voor ons, maar
op een dag kwam Bobby niet meer opdraven. Ik maakte me niet meteen
ongerust, hij had misschien sjans, of was om andere redenen
opgehouden. Maar toen hij enkele dagen achter elkaar niet verscheen
en ik dat geregeld aan de orde stelde, nam mijn moeder een
besluit.<br class="calibre2"/>'Hans', zei ze, 'we hebben hem weg moeten laten halen.
Hij was hondsdol. Het spijt me.'<br class="calibre2"/>Hondsdolheid kwam voor, en mijn
schoolvriend Wim ten Wolde had onlangs injecties in zijn buik
gekregen omdat zijn hond dol was geworden. Elke keer als\hij erover
vertelde zag ik hem verbleken, pijnlijke prikken waren het. 'Moeten
we dan geen injecties halen?' vroeg ik. Bobby's dood drong nog niet
tot me door, de angst voor prikken kwam het eerst.<br class="calibre2"/>'Nee, niet dat
ik weet', zei mijn moeder. Toen wist ik dat zij jokte. Vermoedelijk
was Bobby een keer te vaak op haar tegelvloer geweest en had ze mijn
vader zover gekregen dat hij hem naar het asiel bracht. Ik was 14,
een puber, en mijn ouders deugden toch al niet. Nu had ik een goede
reden om ze te haten: ze hadden Bobby laten afmaken als een
hond!<br class="calibre2"/>Lang ben ik het ze kwalijk blijven nemen. Tot ik vele jaren
later zijn naam weer eens een keer noemde op bezoek bij mijn
inmiddels bijna 80-jarige moeder. 'Ach, ja, Bobby', zei ze dromerig,
'die was vergiftigd door mevrouw van der Wal van de overkant. Hij
jaagde haar kippen op en die gingen van de leg.'<br class="calibre2"/>Verbijsterd keek
ik haar aan. 'Mij hebben jullie verteld dat hij hondsdol was geworden
en afgemaakt moest worden', zei ik.<br class="calibre2"/>'Ach ja', zei ze, 'we waren
bang dat je boos zou worden op haar. Dus bedachten we die
hondsdolheid. Dat je dat nog wéét...'<br class="calibre2"/>Mevrouw van
der Wal, ik herinnerde me haar. Overbuurman sergeant van der Wal was
een fors gebouwde Brabander, zijn vrouw een kleine tanige Javaanse
die altijd een gerold sigaretje aan haar onderlip had hangen. Haar
tuin en haar kippen waren haar leven.<br class="calibre2"/>En Bobby's dood.</p>
<p class="western"><br class="calibre2"/>
</p>
<p class="western"><br class="calibre2"/>
</p>
<div id="Sectie1" dir="LTR" class="calibre2">
	<p class="western"><a id="u_0_10"></a><br class="calibre2"/>
	</p>
</div>
</body>
</html>