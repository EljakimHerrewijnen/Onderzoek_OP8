<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_136">
<b class="calibre1">135. Tekenaar Harry Lammertink</b></p>
<p class="western"><br class="calibre2"/>
</p>
<p class="western">Harry Lammertink
(1932-1996), ofwel Yrrah, maakte voor het weekblad <i class="calibre3">Vrij Nederland</i>
tekeningen die ik vaak niet begreep maar die – als ik ze wel
begreep – grote diepten van cynisme, wanhoop en teleurstelling
openden. Met zwarte humor neergezet in taferelen vol uitdrukkingloze
mensen, die hij in enkele scherpe lijnen schetste. Ik weet niets van
tekentechnieken maar nu ik er weer een aantal op internet heb
opgezocht valt me op dat het bij Harry's tekeningen net lijkt alsof
de tekenaar het tafereel vanaf de grond bekijkt. Dat geeft een groot
ruimtelijk effect.<br class="calibre2"/>Ik kende hem niet goed, maar we kwamen elkaar
wel eens tegen, altijd in een café. Een aantal pilsjes naar
binnen werken in gezelschap van Harry Lammertink was een genoegen,
want al maakte hij sombere tekeningen, hij was aangenaam en vrolijk
gezelschap. Met Harry en collega-tekenaar Theun de Winter mocht ik
lang, lang geleden Sonja Barend aan ideeën helpen voor haar
volgende praatprogramma. Ze betaalde ons uit eigen zak elk 400 gulden
voor enkele brainstorm-zittingen. Daar werd vooral veel gelachen, ook
door Sonja. Maar behalve het idee van een 'hackler' (wiens
handgeschreven valse opmerkingen onderin het scherm te zien zouden
zijn tijdens de gesprekken die zij met haar gasten voerde) kwam er
niets uit. Geen wonder, want wat wij wisten van televisie maken kon
in de maag van een kanariepiet en achteraf begrijp ik dan ook niet
dat juist wij driëen gevraagd werden. Misschien had iemand Sonja
verteld dat ze out of the box moest kijken. En ja, daar zat Harry
natuurlijk. Hij tekende eerst voor <i class="calibre3">Het Parool</i>, later –
tot zijn dood – voor <i class="calibre3">Vrij Nederland</i>. Maar steeds minder,
Yrrah had last van een tekenaarsblok, er kwam in zijn laatste jaren
niets meer uit zijn vingers. Toen ik in 1988 uitgever van <i class="calibre3">Vrij
Nederland</i> werd zag ik dat het blad hem keurig doorbetaalde en
wetend hoe Harry leed onder zijn gebrek aan productie, leek me dat
zeer gerechtvaardigd. <br class="calibre2"/>De mooiste herinnering die ik aan Harry heb
dateert uit 1976, toen we samen in het Amsterdamse café De
Engelbewaarder enige glazen van ons favoriete gouden vocht naar
binnen hadden gewerkt, Harry een stuk of wat meer dan ik. Toen hij
besloot naar de Kring te gaan, zijn stamcafé, kon hij
nauwelijks meer op zijn benen staan en ik nam op me hem bij die tocht
te vergezellen teneinde ongelukken te voorkomen.. Een kilometertje of
anderhalf was het van de Kloveniersburgwal naar het Leidsplein. Ik
kon zien dat Harry er aan gewend was om enigszins wankel op pad te
gaan. Voor alle zekerheid deed hij dat niet op het trottoir maar
midden op de weg, zodat hij naar links en naar rechts kon
uitwaaieren. Kwam een auto hem achterop, dan stopte hij, draaide zich
om en gaf een stevige klap met de vlakke hand op de motorkap. Ik
knikte de automobilist dan vriendelijk toe, trok Harry weg en tot
mijn verbazing reden de auto's vervolgens rustig door. Niemand stapte
uit om te kijken of hij een deuk had opgelopen. Het was in de jaren
zeventig, de lontjes waren nog niet zo kort als nu. De Leidsestraat
was al autovrij en dus een makkie. En toen gebeurde het. In het zicht
van het Leidseplein, begon Harry ineens te versnellen, als een paard
dat de stal ruikt. In een rechte lijn galoppeerde hij voort, en sloeg
linksaf, mij in verbijstering achterlatend. Ik wist dat De Kring een
ingang op het Leidseplein had, maar niet waar. Het was stil op het
Plein en Harry was in geen velden of wegen te bekennen. Hij had zijn
thuis gevonden.</p>
<p class="western"><br class="calibre2"/>
</p>
</body>
</html>