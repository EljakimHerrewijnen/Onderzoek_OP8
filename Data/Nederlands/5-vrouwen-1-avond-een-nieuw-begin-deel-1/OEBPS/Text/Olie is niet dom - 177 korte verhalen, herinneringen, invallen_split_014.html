<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_14">
<b class="calibre1">15. Piekerans van een schrijver</b></p>
<p class="western"><br class="calibre2"/>
</p>
<p class="western">Als ik zeg: voor
schrijvers is een boek hun kind, dan zal dat voor lezers een weinig
verrassende uitspraak zijn. Integendeel, men verwacht niets anders.
Maar ik had tot een jaar of vijftien geleden eigenlijk geen tijd voor
mijn literaire kinderen. Ik schreef tijdens vakanties een novelle die
dan door de uitgever uitgewalst werd tot korte roman. In die drie
weken ging ik echt op in het boek en schreef heel veel van me af.    
                                                                     
                                  Wáár dan ook, ik kon
net zo makkelijk in de badkamer van een Spaans strandappartement een
boek schrijven als in het bedienden-verblijf dat we ooit huurden in
Bandung, Indonesia. Schrijven is een bevrijding geweest, altijd. Maar
daarna moest er gewerkt worden, als marktonderzoeker en later
bladenuitgever. Kwam het boek na pakweg een half jaar uit dan zette
ik het in de kast en keek er niet meer naar om. <br class="calibre2"/>Als het er
eenmaal was, leek het me meer iets voor uitgevers, recensenten en
lezers om er wat mee te doen. Ik was er klaar mee. <br class="calibre2"/>Ik vond
interviews afgeven en ergens voorlezen eigenlijk onzin, want het ging
toch om het boek en niet om de schrijver? Aan mijn interneringstijd
in een Jappenkamp had ik ook een sterke behoefte overgehouden om niet
op te vallen. Want opvallen was gevaarlijk. Het idee dat een zaal vol
mensen naar me zou kijken was dus ondraaglijk. Daarom had mijn gade
de taak om tegen opbellende boekhandels en bibliotheken te zeggen:
'Nee, Hans doet dat niet, optreden'. <br class="calibre2"/>Gelukkig verkochten mijn
titels ook zonder mij voldoende om me voor mijn uitgever rendabel te
maken, al werd ik nooit een bestseller-auteur. Dat hoefde toen ook
niet: in de jaren '70 en '80 was het aantal titels dat verscheen nog
klein genoeg om boekhandels in staat te stellen ze (bijna) allemaal
in voorraad te hebben.<br class="calibre2"/>En zo lag mijn werk dus overal jarenlang en
werd door mijn vaste lezerskring gekocht. <br class="calibre2"/>Dat de boekenmarkt in
de jaren negentig een vechtmarkt was geworden waarbij je als
schrijver je kind zelf groot moest brengen merkte na mijn pensioen,
in 2000. <br class="calibre2"/>Eindelijk had ik alle tijd voor de schrijverij.<br class="calibre2"/>Ik
schreef E<i class="calibre3">erlijk is vals </i>een roman over Hollands Zakendoen en
Indisch Verleden. Al binnen een week verscheen in de Haagse Post een
lovende recensie van Max Pam. <br class="calibre2"/>Mijn vrouw en ik gingen eens kijken
waar het boek lag en begaven ons naar de boekhandel waar je voor een
literair werk altijd terecht kon: Scheltema in de Leidsestraat. Tot
onze verbijstering was er geen enkel exemplaar van mijn kind te zien.
'Ja, wat wil je, 'zei mijn uitgever Vic van de Reijt, 'je laatste
boek was 8 jaar geleden. Sindsdien is er een nieuwe generatie
boekverkopers gekomen en die kennen je niet. Je staat ook niet in de
computer-verkopen. Dus bestelt niemand je boek op voorraad.'</p>
<p class="western">Het kwam hard aan. Hij
had ongetwijfeld gelijk, maar maakte met dit bericht tegelijk
duidelijk dat a) uitgevers in dit tijdsgewricht machteloos waren als
een boek of schrijver niet opgepikt werd door de inkopers van de
boekenketens<br class="calibre2"/>en b) het nu kennelijk de taak van de schrijver zelf
was om zijn kind een toekomst te geven.</p>
<p class="western">Met die nieuwe,
onaangename werkelijkheid leef ik sindsdien.<br class="calibre2"/>Want publiciteit voor
mezelf en mijn boeken genereren dat is niet mijn sterke punt.
<br class="calibre2"/>Sterker nog, ik heb er een gruwelijke hekel aan.                 
                                                           Jezelf
aanprijzen, dat doe je niet, leerden mensen van mijn generatie:
'eigen roemt stinkt' was de leus. Gelukkig heeft ouder worden één
voordeel: je hebt niet zo lang meer te gaan. En dat geldt ook voor
schrijvers.</p>
</body>
</html>