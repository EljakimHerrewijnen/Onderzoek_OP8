<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bij_nacht_vermoord-5</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="Bij_nacht_vermoord" xml:lang="nl-NL">
  <div class="Basistekstkader">
    <p class="hoofdstukcijfer">5</p>

    <p class="plat-initiaal"><span class="_idGenDropcap-1">T</span>wee tieners op zoek naar avontuur waren hun slaapkamers uit geslopen en troffen elkaar op een afgesproken plek om met hun nieuwe scootbikes een rondje te maken door Central Park.</p>

    <p class="plat-inspring">Eerst dachten ze dat Stephanie Ring een dakloze was, misschien een bedelaar met vergunning of een verslaafde die haar roes uitsliep, en hielden behoedzaam afstand.</p>

    <p class="plat-inspring">Maar daklozen lagen doorgaans niet naakt op de carrousel in ­Central Park.</p>

    <p class="plat-inspring">Eve liet ze beiden in een politiebusje zetten. Een van hen had hevig overgegeven, de ijzige lucht rook nog vaag naar het zure braaksel. Ze had de politieagenten geïnstrueerd lampen neer te zetten om de plek te voorzien van vals daglicht.</p>

    <p class="plat-inspring">Stephanie was niet afgeranseld, noch waren haar haren afgesneden. Palmer geloofde in variatie. Op haar armen en benen bevonden zich tientallen lange, dunne inkepingen, het vlees om de wonden heen was verschrompeld en verkleurd. Iets chemisch, vermoedde Eve, een middel dat, eenmaal toegepast op een relatief kleine verwonding, zou zorgen voor een helse lijdensweg. Het bloed was eruit gelopen en gestold. Haar voeten waren op een vreemde manier naar buiten toe gebogen, een parodie op een ballethouding. Uit de kom.</p>

    <p class="plat-inspring">Ter hoogte van haar middenrif waren de kenmerkende blokletters uitgesneden.</p>

    <p class="streamer ParaOverride-7">DOOD AAN ALLE ADVOCATEN</p>

    <p class="plat">Deze vrouw had hij uiteindelijk gedood, dacht Eve, door haar langzaam te wurgen, zijn lievelingsmethode bij uitstek. Eve bestudeerde de lus, zag dat het touw identiek was aan dat wat gebruikt was om rechter Wainger te wurgen.</p>

    <p class="plat-inspring"><span class="italic">Nog een foutje, Dave. Je hebt deze keer veel steekjes laten vallen.</span></p>

    <p class="plat-inspring">Ze pakte haar onderzoekskit en begon aan de routine die volgde op een moord.</p>

    <p class="plat">Ze ging naar huis om haar verslag te schrijven, had behoefte aan de stille werkplek die ze daar had, het tegenovergestelde van de chaos op het hoofdbureau, veroorzaakt door de nasleep van de feestdagen. Ze flitste een kopie naar haar commissaris en stuurde vervolgens een bericht naar zowel Peabody als Feeney. Zodra haar assistent en het hoofd van de Elektronische OpsporingsEenheid (EDE) wakker werden en hun 'link openden, wilde ze hen aan het werk zetten.</p>

    <p class="plat-inspring">Met koffie als brandstof zette ze zich aan de saaie taak van het uitpluizen van de financiële achtergrond van Palmer.</p>

    <p class="plat-inspring">De zon was nog maar net opgegaan of de deur tussen haar kamer en die van Roarke ging open. Hij stapte aangekleed en wel de kamer binnen, met achter hem het gezoem van apparatuur.</p>

    <p class="plat-inspring">‘Werk je vandaag thuis?’ vroeg ze nonchalant en nam een slokje koffie terwijl ze hem bekeek.</p>

    <p class="plat-inspring">‘Ja.’ Hij tuurde naar haar scherm. ‘Achter het geld aan, inspecteur?’</p>

    <p class="plat-inspring">‘Op dit moment ben je niet mijn bodyguard, Roarke.’</p>

    <p class="plat-inspring">Hij glimlachte slechts. ‘En wie, zou je denken, heeft er meer belangstelling voor jouw lichaam?’</p>

    <p class="plat-inspring">‘Ik ben van de politie. Ik heb geen oppas nodig.’</p>

    <p class="plat-inspring">Hij boog zich naar haar toe en nam haar kin in zijn hand. ‘Wat is er twee nachten geleden bijna met Peabody gebeurd?’</p>

    <p class="plat-inspring">‘Het is niet gebeurd. En ik wil niet dat je om me heen drentelt terwijl je zelf aan het werk moet.’</p>

    <p class="plat-inspring">‘Ik kan hiervandaan net zo makkelijk en efficiënt werken als vanuit het kantoor in de stad. Jij verspilt je tijd aan kibbelen. En ik betwijfel dat je je geldstroom gaat vinden via Palmers officiële bankgegevens.’</p>

    <p class="plat-inspring">‘Dat weet ik.’ Ze gaf toe op beide opmerkingen, wat haar mateloos frustreerde. ‘Ik moet ergens beginnen. Ga weg en laat me rustig mijn werk doen.’</p>

    <p class="plat-inspring">‘Ben je klaar met me?’ Hij boog zijn hoofd en streek zijn lippen over de hare.</p>

    <p class="plat-inspring">Het geluid van iemand die zijn keel schraapte kwam opzettelijk luidruchtig uit de deuropening. ‘Excuses.’ Het lukte Peabody een halfslachtige glimlach op haar gezicht te krijgen. Ze zag bleek en oogde nogal vermoeid, maar haar uniform was gestreken en verzorgd als altijd.</p>

    <p class="plat-inspring">‘Je bent vroeg.’ Eve kwam overeind en stopte toen ongemakkelijk haar handen in haar zakken.</p>

    <p class="plat-inspring">‘De boodschap was dat ik me zo snel mogelijk moest melden.’</p>

    <p class="plat-inspring">‘Ik laat jullie aan het werk.’ Onder elkaar, dacht Roarke, zal het ijs sneller gebroken zijn. ‘Goed om je te zien, Peabody. Inspecteur,’ zei hij nog voordat hij de tussendeuren sloot, ‘het zou nuttig kunnen zijn om de namen van overleden familieleden na te gaan. Overboekingen en uitgaven via bankrekeningen van mensen met dezelfde achternaam of een familiaire band worden vaak over het hoofd gezien.’</p>

    <p class="plat-inspring">‘Ja, inderdaad, dank je wel.’ Eve schoof met haar voeten. De laatste keer dat ze haar partner had gezien, was Peabody gewikkeld in een deken, met een vlekkerig gezicht van het huilen. ‘Gaat het weer?’</p>

    <p class="plat-inspring">‘Ja, grotendeels.’</p>

    <p class="plat-inspring">Grotendeels, m’n reet, dacht Eve. ‘Luister eens, ik had je eigenlijk niet moeten oproepen voor deze zaak. Neem nog een paar dagen vrij om bij te komen.’</p>

    <p class="plat-inspring">‘Chef, ik denk dat ik er beter aan doe om weer aan het werk te gaan, om in de routine te komen. Ik hou het niet nog een dag thuis uit, voor de televisie met een bak sojachips op schoot. Als ik aan het werk ben, kan ik het sneller achter me laten.’</p>

    <p class="plat-inspring">Omdat ze er zelf ook zo over dacht, haalde Eve haar schouders op. ‘Haal maar een kop koffie dan, Peabody. Ik heb hier genoeg werk voor je liggen.’</p>

    <p class="plat-inspring">‘Ja, chef.’ Ze deed een stap naar voren, haalde een klein pakje uit haar binnenzak en zette dit op het bureau voordat ze naar de AutoChef liep. ‘Je kerstcadeautje. Ik kon het niet eerder geven.’</p>

    <p class="plat-inspring">‘Ik denk dat we het te druk hadden.’ Eve friemelde aan het lintje. Cadeautjes maakten haar verlegen, maar ze voelde Peabody’s blik op haar rusten. Ze scheurde het rode pakpapier eraf en deed het deksel open. Het was een zilveren ster, wat gedeukt en lichtelijk verkleurd.</p>

    <p class="plat-inspring">‘Het is een oud sheriffsinsigne,’ vertelde Peabody haar. ‘Ik denk niet dat hij van Wyatt Earp is geweest of zo, maar het is een echte. Ik dacht dat je het wel gaaf zou vinden. Ik bedoel, in de lange traditie van wets­handhavers.’</p>

    <p class="plat-inspring">Ontroerd grijnsde Eve. ‘Inderdaad. Hij is geweldig.’ Voor de grap nam ze hem uit het doosje en speldde hem op haar blouse. ‘Ben jij dan nu de hulpsheriff?’</p>

    <p class="plat-inspring">‘Het staat je goed, Dallas. Jij hebt altijd en overal je mannetje gestaan.’</p>

    <p class="plat-inspring">Eve keek op en zocht haar blik. ‘Jíj staat je mannetje, Peabody. Anders had ik je vandaag ook niet opgeroepen.’</p>

    <p class="plat-inspring">‘Ik geloof dat ik dat graag wilde horen. Dank je. Nou ja...’ Ze aarzelde, haar wenkbrauwen gingen vragend omhoog.</p>

    <p class="plat-inspring">‘Is er een probleem?’</p>

    <p class="plat-inspring">‘Nee, alleen...’ Ze trok een pruillip waardoor haar eenvoudige, vierkante gezicht een pijnlijk jeugdige aanblik kreeg. ‘Hmmm.’</p>

    <p class="plat-inspring">‘Vond je je cadeautje niet mooi?’ vroeg Eve luchtig. ‘Dan moet je dat maar met Leonardo uitvechten.’</p>

    <p class="plat-inspring">‘Welk cadeau? Wat heeft hij ermee te maken?’</p>

    <p class="plat-inspring">‘Hij heeft die garderobe voor je undercoverwerk gemaakt. Als je het niet mooi vindt...’</p>

    <p class="plat-inspring">‘De kleding.’ Als een donderslag bij heldere hemel klaarde Peabody’s gezicht op. ‘Mag ik die kleding houden? Alles?’</p>

    <p class="plat-inspring">‘Wat zou ik er in vredesnaam mee moeten? Blijf je hier nu de hele dag staan grijnzen als een idioot of kunnen we weer aan de slag?’</p>

    <p class="plat-inspring">‘Ik kan best grijnzen en werken tegelijk, chef.’</p>

    <p class="plat-inspring">‘Doe maar rustig aan. Zoek eerst uit waar dit touw vandaan komt.’ Ze schoof een kopie van het verslag naar de andere kant van het bureau. ‘Ik wil een lijst van elke verkoop in de afgelopen week, bulkverkoop, hij gebruikt nogal veel van dit spul.’</p>

    <p class="plat-inspring">‘Wie?’</p>

    <p class="plat-inspring">‘Dat komt nog wel. De touwen in, zorg daarna voor een lijst met alle woningen in privébezit die afgelopen week binnen het metrogebied zijn verkocht of verhuurd. Ook alle riante voertuigen, pick-uptrucks of bestelbusjes die afgelopen week zijn verkocht. Hij heeft vervoer nodig en hij gaat voor luxe. De kooi,’ mompelde ze, ‘hoe is hij in godsnaam aan die kooi gekomen? Een opvang voor wilde dieren, het dierenasiel? We gaan het allemaal na. Begin maar met zoeken, Peabody. Ik laat het je wel weten als Feeney er is.’</p>

    <p class="plat-inspring">Ze had Feeney opgeroepen, dacht Peabody toen ze achter haar computer ging zitten. Dan was het een grote zaak, precies wat ze nodig had.</p>

    <p class="plat">‘Jullie gaan de onderzoeksdiscs, profielen en transcripties van de zaak-Palmer van drie jaar geleden bekijken. Feeney,’ voegde Eve eraan toe, ‘jij herinnert je waarschijnlijk het meeste nog wel. Jij bent toen alle elektronische apparatuur nagegaan die hij bij die moorden heeft gebruikt.’</p>

    <p class="plat-inspring">‘Ja, die hufter staat nog haarscherp op mijn netvlies.’ Feeney zat in zijn kopje koffie te vloeken. Zijn gewoonlijk vermoeid ogende gezicht werd opgesierd met vlassig rood haar dat niet leek te kunnen besluiten welke kant het op moest groeien.</p>

    <p class="plat-inspring">Hij droeg een blauw overhemd, zo netjes geperst en zo felgekleurd dat Eve aannam dat hij het hemd nog die ochtend uit de cadeauverpakking had gehaald. Tegen het eind van de middag zou het meer verfrommeld zijn en een stuk losser vallen.</p>

    <p class="plat-inspring">‘Omdat we hem al kennen, zijn werkwijze, zijn motieven en in dit geval zijn slachtoffers of voorgenomen slachtoffers, heeft hij ons iets gegeven om op te bouwen. Dat weet hij en hij geniet ervan omdat hij ervan uitgaat dat hij ons te slim af zal zijn.’</p>

    <p class="plat-inspring">‘Hij haat jou, Dallas.’ Feeney keek haar aan vanonder zijn hangende oogleden. ‘Hij had destijds al een gloeiende hekel aan je. Jij hebt hem tegengehouden en toen heb je hem zo bespeeld dat hij al zijn geheimen uit de doeken heeft gedaan. Hij gaat zijn stinkende best doen om jou te grazen te nemen.’</p>

    <p class="plat-inspring">‘Ik hoop dat je gelijk hebt, want ik sta te popelen om hem nog een keer onderuit te halen. De eerste twee op de lijst heeft hij te pakken gekregen omdat hij een voorsprong had,’ vervolgde ze. ‘De anderen zijn gewaarschuwd en worden bewaakt. Hij zal misschien proberen de volgorde aan te houden. Maar als hij op weerstand stuit, zal hij voor de eerstvolgende op de lijst gaan.’</p>

    <p class="plat-inspring">‘En jou opzoeken,’ vulde Peabody aan.</p>

    <p class="plat-inspring">‘Alles wat de anderen hebben gedaan komt doordat ik hem in de val heb gelokt. Achter zijn waanzin schuilt een uitermate logisch brein. Alles wat hij doet heeft een reden. Het is zijn redenering, dus het is een rare kronkel, maar het zit er wel.’</p>

    <p class="plat-inspring">Ze wierp een blik op haar polsunit. ‘Ik heb over twintig minuten een afspraak met Mira bij haar thuis. Ik laat het aan Feeney over om jou verder van de zaak op de hoogte te brengen, Peabody. Als de lijsten waar ik om vroeg compleet zijn, laat er dan een waarschijnlijkheidsberekening op los. Eens zien of we het zoekgebied wat kunnen verkleinen. Feeney, als je de disc bekijkt die hij ons via Nadine heeft gestuurd, kun je misschien een overzicht maken van de spullen die hij gebruikt. Als jij een overzicht maakt, kunnen wij nagaan waar het vandaan komt. We doen het stapje voor stapje, maar wel snel. Als hij niemand van de lijst te pakken kan krijgen, gaat hij misschien voor een willekeurig iemand. Hij is net een week vrij en heeft alweer twee doden op zijn naam.’</p>

    <p class="plat-inspring">Ze stopte met haar verhaal omdat haar communicator afging. Ze liep de gang op om haar jas te pakken terwijl ze opnam. Twee minuten later stopte ze het apparaat weer in haar zak. Haar ogen stonden leeg en koud. ‘Maak er maar drie van. Hij heeft Carl Neissan te pakken gekregen.’</p>

    <p class="plat">Eve was nog steeds van streek toen ze aanbelde bij het statige bakstenen huis van Mira. Dat de bewaker bij de deur haar om legitimatie vroeg en het liet verifiëren voordat ze mocht doorlopen, bracht haar wat tot bedaren. Als de beveiliger van Neissan hetzelfde had gedaan, was Palmer daar nooit binnengekomen.</p>

    <p class="plat-inspring">Mira kwam in de hal naar haar toe. Ze had een joggingbroek en een trui aan, met gemakkelijke schoenen eronder. Maar haar blik was alles behalve ontspannen. Voordat Eve haar mond kon opendoen, hief ze haar hand op.</p>

    <p class="plat-inspring">‘Ik waardeer je komst. We kunnen boven op mijn kantoor met elkaar praten.’ Ze keek rechts naar een deuropening waaruit het gegiechel van een kind kwam. ‘Als de omstandigheden anders waren geweest, had ik je aan mijn gezin voorgesteld. Maar ik wil ze liever niet opzadelen met nog meer stress.’</p>

    <p class="plat-inspring">‘We laten ze er buiten.’</p>

    <p class="plat-inspring">‘Ik zou willen dat dat kon.’ Zonder verder nog iets te zeggen, begon Mira de trap op te lopen.</p>

    <p class="plat-inspring">Het huis weerspiegelde haar persoonlijkheid, besloot Eve. Kalmerende tinten, afgeronde hoekjes, bijzonder stijlvol. Haar thuiskantoor was ongeveer half zo groot als haar werkkantoor en moest ooit een kleine slaapkamer zijn geweest. Het viel Eve op dat ze de kamer had gemeubileerd met diepe stoelen en wat zij zag als een damesbureau, met gewelfde poten en decoratief houtsnijwerk.</p>

    <p class="plat-inspring">Mira verstelde het zonnescherm voor een van de ramen en ging naar de ingebouwde mini-AutoChef.</p>

    <p class="plat-inspring">‘Je hebt waarschijnlijk nogmaals het daderprofiel gelezen dat ik aanvankelijk van David Palmer had opgesteld,’ begon ze, blij dat haar handen niet beefden toen ze thee programmeerde. ‘Ik sta nog altijd achter de inhoud, met wat kleine aanpassingen voor de tijd die hij in de gevangenis heeft doorgebracht.’</p>

    <p class="plat-inspring">‘Ik kwam niet voor een profiel. Ik weet precies hoe hij in elkaar steekt.’</p>

    <p class="plat-inspring">‘Denk je dat?’</p>

    <p class="plat-inspring">‘Ik heb al eerder een wandeling door zijn brein gemaakt. Dat hebben we beiden gedaan.’</p>

    <p class="plat-inspring">‘Ja.’ Mira bood Eve een porseleinen kopje geurige thee aan waarvan ze beiden wisten dat ze het zou afslaan. ‘Op sommige punten blijft hij de uitzondering op vele regels. Hij had een bevoorrechte, liefdevolle jeugd. Bij geen van beide ouders lijkt sprake te zijn van emotionele of psychische afwijkingen. Hij deed het goed op school, was eerder een streber dan dat hij onderpresteerde, maar niet buitenproportioneel. Uit de tests kwamen geen hersenafwijkingen naar voren, geen lichamelijke afwijkingen. Er is geen psychologische of fysieke grond voor zijn toestand.’</p>

    <p class="plat-inspring">‘Hij kickt erop,’ zei Eve kortaf. ‘Soms is het kwaad zelf de wortel van het kwaad.’</p>

    <p class="plat-inspring">‘Ik zou daar iets tegen willen inbrengen,’ mompelde Mira. ‘De oorzaken, de redenen van abnormaal gedrag zijn belangrijk voor mij. Maar ik heb geen oorzaken, geen redenen, bij David Palmer.’</p>

    <p class="plat-inspring">‘Dat is niet jouw probleem, dokter. Het mijne is dat ik hem moet stoppen en de mensen moet beschermen die hij heeft uitverkoren. De eerste twee op zijn lijst zijn dood.’</p>

    <p class="plat-inspring">‘Stephanie Ring? Weet je het zeker?’</p>

    <p class="plat-inspring">‘Haar lichaam is vanochtend gevonden. Carl Neissan is verdwenen.’</p>

    <p class="plat-inspring">Ditmaal beefde Mira’s hand waardoor het kopje rammelde toen ze het neerzette. ‘Maar hij werd bewaakt.’</p>

    <p class="plat-inspring">‘Palmer heeft zich vermomd als agent, aangebeld en zich doodleuk gepresenteerd als wisseling van de wacht. De dienstdoende bewaker zette er geen vraagtekens bij. Hij vertrok naar huis voor een verlaat kerstmaal. Toen de ochtendwacht arriveerde, was het huis leeg.’</p>

    <p class="plat-inspring">‘En de nachtwacht? De echte?’</p>

    <p class="plat-inspring">‘In de kofferbak van zijn unit. Vastgebonden en bewusteloos, verder geen letsel toegebracht. Hij is nog niet voldoende bij bewustzijn om te worden ondervraagd. Maakt ook niet uit. We weten dat het Palmer was. Ik ben nu aan het regelen dat Justine Polinsky wordt overgebracht naar een safehouse. Ga je spullen maar vast pakken, dokter. Je gaat naar een anonieme locatie.’</p>

    <p class="plat-inspring">‘Je weet dat dat niet kan, Eve. Dit is net zo goed mijn zaak als de jouwe.’</p>

    <p class="plat-inspring">‘Je zit ernaast. Je bent een consultant, dat is alles. Ik heb geen consult nodig. Ik ben er niet langer zeker van dat je in de huidige situatie voldoende kan worden bewaakt. Ik ga je verplaatsen.’</p>

    <p class="plat-inspring">‘Eve...’</p>

    <p class="plat-inspring">‘Geen gezeik.’ Het kwam er bits uit, bijna venijnig en Mira week verrast achteruit. ‘Ik neem je in bewaring. Je kunt wat spullen pakken of zo meegaan. Maar je gaat hoe dan ook mee.’</p>

    <p class="plat-inspring">Mira zette de beheerstheid in waarmee haar ziel doorvlochten leek en vouwde haar handen in haar schoot. ‘En jij? Ga jij ook de anonimiteit in?’</p>

    <p class="plat-inspring">‘Je hoeft je over mij geen zorgen te maken.’</p>

    <p class="plat-inspring">‘Natuurlijk wel, Eve,’ zei Mira zacht, kijkend naar de storm van emoties in Eve’s ogen. ‘Zoals jij je ook zorgen maakt om mij. En ik over mijn familie beneden. Zij zijn niet veilig.’</p>

    <p class="plat-inspring">‘Ik zal erop toezien. Ik zorg voor hen.’</p>

    <p class="plat-inspring">Mira knikte en sloot een ogenblik haar ogen. ‘Het zou voor mij een grote opluchting zijn als ze hier weg zijn en op een veilige plek zitten. Het is moeilijk voor mij om hiermee om te gaan als ik me zorgen om hen maak.’</p>

    <p class="plat-inspring">‘Hij komt niet aan hen, dat beloof ik je.’</p>

    <p class="plat-inspring">‘Dat neem ik dan maar van je aan. Nu nog mijn status...’</p>

    <p class="plat-inspring">‘Ik heb je geen meerkeuzevraag gesteld, dokter Mira.’</p>

    <p class="plat-inspring">‘Een ogenblikje.’ Weer wat bedaard pakte Mira haar theekopje op. ‘Ik denk dat je wel met me eens bent... ik heb bij jouw meerderen net zo veel in de melk te brokkelen als jij. We schieten geen van beiden op met touwtrekken. Ik ben niet koppig aan het doen, of overmoedig,’ voegde ze toe. ‘Dat zijn meer jouw karaktertrekken.’</p>

    <p class="plat-inspring">Een spookachtige glimlach verscheen om haar mond bij het zien van de frons op het gezicht van Eve. ‘Ik bewonder ze. Jij bent een vrouw die voorbij de emoties naar een doel kan werken. Het doel is David Palmer te stoppen. Ik kan van nut zijn. Dat weten we allebei. Met mijn familie op afstand ben ik minder afgeleid. En ik kan niet bij hen blijven, Eve, want dan ga ik me te veel zorgen maken dat hij een van hen pakt om bij mij te komen.’</p>

    <p class="plat-inspring">Ze pauzeerde even, schatte in dat Eve haar woorden in overweging nam. ‘Ik heb er niets op tegen dat er bewakers hier en bij mijn kantoor staan. Sterker nog, ik wil ze daar. Graag zelfs. Ik ben niet van plan onnodige risico’s te nemen. Ik vraag je alleen mij mijn werk te laten doen.’</p>

    <p class="plat-inspring">‘Je kunt werken op de plek waar ik je heen breng.’</p>

    <p class="plat-inspring">‘Eve.’ Mira haalde diep adem. ‘Als je zowel mij als Justine veilig opbergt, is de kans groot dat hij voor iemand anders gaat.’ Ze knikte. ‘Dat heb je al overwogen. Hij komt pas achter jou aan als hij er helemaal klaar voor is. Jij bent de hoofdprijs. Als er niemand anders voorhanden is, gaat hij op zoek naar vervanging. Hij wil op schema blijven.’</p>

    <p class="plat-inspring">‘Ik heb al een paar lijntjes uitstaan.’</p>

    <p class="plat-inspring">‘En je vindt hem uiteindelijk wel. Maar als hij nou denkt dat ik voor het grijpen ben, als ik in elk geval zichtbaar blijf, dan zal hij genoegen nemen met pogingen doen om mij te bereiken. Ik ga ervan uit dat jij hem dan tegenhoudt.’ Ze glimlachte weer, nu meer op haar gemak. ‘En ik zal alles doen om jou te helpen.’</p>

    <p class="plat-inspring">‘Ik kan je hier weg laten halen. Al jouw invloed doet er niet toe wanneer ik je in de boeien sla en hier weg laat slepen. Je zou flink pissig zijn, maar in elk geval veilig.’</p>

    <p class="plat-inspring">‘Ik zou het je niet kwalijk nemen,’ gaf Mira toe. ‘Maar je weet dat ik gelijk heb.’</p>

    <p class="plat-inspring">‘Ik verdubbel je beveiliging. Je krijgt een traceerarmband. Je werkt vanuit huis. Je mag onder geen beding het huis verlaten.’ Haar ogen flitsten vervaarlijk toen Mira protest begon aan te tekenen. ‘Als je blijft doordrammen, ga je meemaken hoe het voelt om in de boeien geslagen te worden.’ Eve ging staan. ‘De beveiliging komt elk uur bij je kijken. Je 'link wordt afgetapt.’</p>

    <p class="plat-inspring">‘Dan kom ik niet erg toegankelijk over, lijkt me zo.’</p>

    <p class="plat-inspring">‘Hij weet dat je hier bent. Dat moet genoeg zijn. Ik moet aan het werk.’ Eve liep naar de deur, aarzelde en sprak zonder zich om te draaien. ‘Je gezin is belangrijk voor je.’</p>

    <p class="plat-inspring">‘Ja, natuurlijk.’</p>

    <p class="plat-inspring">‘Jij bent belangrijk voor mij.’ Ze verliet gauw de kamer, voordat Mira trillend overeind kon komen.</p>
  </div>
</body>
</html>
