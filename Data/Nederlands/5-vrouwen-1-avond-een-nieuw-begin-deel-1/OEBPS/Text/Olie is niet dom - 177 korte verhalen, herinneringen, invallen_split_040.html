<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_40">
<b class="calibre1">41. Chinees</b></p>
<p class="western"><br class="calibre2"/>
</p>
<p class="western">Het was 2003.<br class="calibre2"/>Ik had
dankzij Internet ontdekt dat er in Zuid-Spanje een kleine strook land
was waar de winters uitzonderlijk warm waren.<br class="calibre2"/>En het beste klimaat
had het plaatsje Nerja, een kilometer of 60 oostelijk van Malaga.<br class="calibre2"/>Dus
boekte ik een appartement in Nerja, aan de Playa Torrecilla.<br class="calibre2"/>De
eigenaar en beheerder was een Engelsman en zoals bekend is dat een
weinig betrouwbaar volk dat altijd en overal te laat is omdat het
volgens hun klok een uur vroeger is.<br class="calibre2"/>Deze Engelsman liet ons dan
ook buiten wachten met onze koffers tot het hem inviel dat er
huurders voor zijn appartement waren. <br class="calibre2"/>Ons telefoontje kan daarbij
geholpen hebben.<br class="calibre2"/>Hij was overigens, zoals alle Engelsen, de
voorkomendheid zelve. <br class="calibre2"/>Dat leer je wel als je altijd en overal te
laat bent.<br class="calibre2"/>De januari wintermaand in Nerja beviel ons overigens
uitstekend. <br class="calibre2"/>Overdag 15 tot 20 graden, 's avonds 10 graden
Celsius.<br class="calibre2"/>En vaak zon.<br class="calibre2"/>Over het pittoreske plaatsje zou veel te
schrijven zijn, maar ik wil het nu hebben over één
gebeurtenis. Recht beneden ons appartement startte een Chinees
restaurant.<br class="calibre2"/><i class="calibre3">Golden Hongkong</i> heette het, weinig origineel
maar het gaf wel aan: Chinees.<br class="calibre2"/>Openen in de winter bleek overigens
al snel geen goed idee en we zagen het restaurant lijden in
eenzaamheid.<br class="calibre2"/>Van de mannelijke eigenaar heb ik geen beeld meer in
mijn geheugen, maar toen de Birmese Ang Sang Suu Kyi voor het eerst
in het nieuws verscheen deed ze me direct denken aan zijn vrouw: een
slanke vrouw met een vriendelijk en meelevend hoofd en een goede
beheersing van het Engels.<br class="calibre2"/>Zij deed de bediening, hij stond in de
keuken. <br class="calibre2"/>Ze hadden 2 kinderen van 8 tot10 jaar, meisjes, die
stilletjes in een hoek zaten, vermoedelijk bezig met hun huiswerk.
<br class="calibre2"/>We aten er zo vaak als onze magen het toelieten, meestal als
enige klant.<br class="calibre2"/>En probeerden zo hun schoorsteen toch een beetje te
laten roken.<br class="calibre2"/>Maar toen we vertrokken zagen we hun toekomst somber
in.<br class="calibre2"/>Voordat het zover was werd ik op een vroege ochtend wakker en
keek naar buiten.<br class="calibre2"/>Het was nog donker, een uur of 7, maar er scheen
een straatlantaarn over het zebrapad tegenover ons appartement. <br class="calibre2"/>En
over dat zebrapad holden de 2 dochtertjes van het Chinese
restaurant-echtpaar heen en weer. <br class="calibre2"/>In stilte, zonder het gejoel
dat je van kinderen verwacht.<br class="calibre2"/>Het maakte een wat spookachtige
indruk.<br class="calibre2"/>Vader stond aan de ene kant, moeder aan de andere kant.
<br class="calibre2"/>De kinderen werden bij elke aankomst omarmd.<br class="calibre2"/>Het leek erop
alsof dit hun dagelijkse gezinsactiviteit was, in het halfdonker,
voordat de dag begon. Zaten ze op school en was dit het enige uurtje
dat hun ouders zich met hen konden bemoeien? Omdat ze – ook al
waren er praktisch geen klanten – de rest van de tijd gebonden
waren aan het restaurant?<br class="calibre2"/>We durfden het niet te vragen.<br class="calibre2"/>Maar
in maart 2016 waren we weer in Nerja.</p>
<p class="western">We gingen kijken en
verdomd, restaurant Golden Hongkong was er nog steeds, na dertien
jaar.<br class="calibre2"/>Maar nog steeds was het leeg.<br class="calibre2"/>We aten onze maaltijd,
bediend door een wat dikkige Chinese jonge vrouw.<br class="calibre2"/>Haar man stond
in de keuken.<br class="calibre2"/>Bij het afrekenen vertelde mijn gade dat we de
opening van het restaurant hadden meegemaakt, dertien jaar
geleden.<br class="calibre2"/>Ja, toen was zij acht, vertelde de jonge vrouw.<br class="calibre2"/>En ik
zag jullie 's nachts op het zebrapad rondhollen, zei ik.<br class="calibre2"/>Ze knikte
alsof ze zich dat ook herinnerde.<br class="calibre2"/>Maar vermoedelijk verstond ze
mijn Engels niet.<br class="calibre2"/>'Dus je hebt het restaurant van je ouders
overgenomen?' opperde mijn gade.<br class="calibre2"/>Ze knikte.<br class="calibre2"/>Dan moet er iets
ergs gebeurd zijn met de op Ang Sang Suu Kyi lijkende echtgenote van
meneer Hongkong. Overleden aan tering of zo'n soort ziekte.<br class="calibre2"/>Want
zij was in 2003 nog jong en zou met haar lieve uitstraling toch
uiteindelijk een succes gemaakt hebben van het restaurant.<br class="calibre2"/>En ze
zou gezorgd hebben dat haar dochters een beter leven konden hebben
dan nu het geval was: in een leeg restaurant wachten op de enige
klanten van de dag. <br class="calibre2"/>Maar we durfden niet te vragen wat er mis
gegaan was.<br class="calibre2"/>We rekenden wel royaal af. Dat was het enige wat we
konden bedenken. 
</p>
<p class="western"><br class="calibre2"/>
</p>
</body>
</html>