<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_13">
<b class="calibre1">14. Koningsdag </b>
</p>
<p class="western"><br class="calibre2"/>
</p>
<p class="western">Ik heb niet snel
medelijden met een koning, want het baantje betaalt heel behoorlijk
en brengt ook aardige belastingvooordelen met zich mee. Maar onlangs,
op Koningsdag, bekroop me toch dat gevoel toen ik rond 11 uur 's
avonds in het concert belandde dat Willem-Alexander bijwoonde, met
moeder en vrouw en de overgebleven broer. Ze moesten luisteren naar
een pretentieus minimal music werkstuk van trompettist Eric
Vloeimans. Toen ik er langs zapte en uit puur medeleven een tijdlang
bleef kijken was een harpiste minstens een kwartier bezig hetzelfde
riedeltje eindeloos te herhalen. 
</p>
<p class="western"><i class="calibre3">Minimal music</i>
immers. En ook nog van Nederlandse bodem. Maar dat aan het eind van
een inspannende wuifdag! Af en toe ging de camera de koninklijke
familie langs om te kijken of ze er nog wakker bij bleven. Maxima gaf
geen krimp, bleef star glimlachen. Willem Alexander keek ernstig naar
het orkest, met knipperloze ogen. Moeder Beatrix had haar 'ik ben
zelf ook kunstenares en begrijp de getourmenteerde ziel'-gezicht aan.
Nadat de camera een paar keer bij hen langs geweest was viel me op
dat er geen enkele verandering bij het drietal te zien was. En ineens
realiseerde ik me: deze mensen zitten te slapen met hun gezicht in
bevroren stand! 
</p>
<p class="western">Wat knap! Mijn
bewondering zal overdreven geweest zijn want het hoort waarschijnlijk
bij de familiaire basisopleiding. En dat is toch het voordeel van een
erfelijk koningschap: de <i class="calibre3">tricks of the trade</i> worden er van
jongs af aan in gehamerd. Maxima valt nog wel eens uit de rol,
nieuwkomer immers. Maar gisteravond, na een vermoeiende wuifdag in
een krap passend ensemble en ook nog het in gareel houden van de drie
meiden bleek ze achter een glimlachmasker te kunnen dutten. Dat het
leren van die vaardigheid meer dan een decennium duurde lijkt me het
belangrijkste argument voor de voortzetting van het koningschap. Een
gekozen president en zijn familie krijgen dat nooit tijdig onder de
knie. De enige andere oplossing is: pretentieuze kunstenaars een
schop onder de kont geven. 
</p>
<p class="western">Maar dat zie ik niemand
doen. 
</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>