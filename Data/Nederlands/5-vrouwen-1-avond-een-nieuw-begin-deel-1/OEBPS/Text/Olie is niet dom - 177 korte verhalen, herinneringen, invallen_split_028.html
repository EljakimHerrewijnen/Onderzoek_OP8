<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_28">
<b class="calibre1">29. Vingers</b></p>
<p class="western"><br class="calibre2"/>
</p>
<p class="western">De opponeerbare duim
was natuurlijk een geweldige uitvinding tijdens onze evolutie van vis
naar mens. Maar waarom die 8 andere vingers? Waarom heeft onze hand
niet de vorm van een want gekregen: één duim en een
vingerblok? Dat had toch veel meer zin gehad voor een beginnend
landdier en minder onderhoud gevergd? Het nagelschaartje is pas véél
later uitgevonden, de oermens zal dus nagelbijtend door het leven
zijn gegaan. Hadden we behalve de duim een vingerblok gehad dan was
daar in plaats van een zeer brede nagel natuurlijk gewoon een
eeltlaag ontstaan. Wel zo handig. <br class="calibre2"/>Achteraf hebben we de vingers
wel een functie kunnen geven. Instrumenten bespelen, typen, dat zijn
vaardigheden die we hebben kunnen ontwikkelen dankzij meerdere
vingers. Maar dat kon de Ichthyostega, onze voorganger, 360 miljoen
jaar geleden niet weten. Die zal wel eens naar z'n vingers gekeken
hebben en zich hebben afgevraagd waar ze in godsvredesnaam voor
dienden. Hij is gestorven zonder er ooit achter te komen, mogen we
vrezen. 
</p>
</body>
</html>