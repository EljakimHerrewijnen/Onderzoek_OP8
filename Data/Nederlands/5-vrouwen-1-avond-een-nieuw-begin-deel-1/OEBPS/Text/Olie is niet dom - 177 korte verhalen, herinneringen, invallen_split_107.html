<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_107">
<b class="calibre1">106. Zombie</b></p>
<p class="western"><br class="calibre2"/>
</p>
<p class="western">Er is een
geestestoestand die bij mijn weten geen naam heeft en die ik ook
alleen met voorbeelden kan omschrijven:</p>
<p class="western">Amsterdam 1957: Ik sta
op het achterbalkon van lijn 13, onderweg van het Centraal Station
naar Slotermeer. Het is de tijd dat de conducteur nog door de tram
loopt om de kaartjes te knippen. Hij komt ook bij mij langs en kijkt
me aan. Ik kijk terug, hij heeft mijn kaartje al geknipt weet ik, en
na een kort moment beseft hij dat ook en gaat verder.<br class="calibre2"/>Pas als ik
uitgestapt ben realiseer ik me ineens dat mijn kaartje helemaal niet
geknipt is. Ik dácht dat alleen maar en die overtuiging sloeg
kennelijk over op de conducteur. Ik heb onbedoeld zwart gereden.</p>
<p class="western">Makassar 1947: Mijn
jeugdvriendje<span class="calibre9"> </span><span class="calibre4"><span lang="zxx"><a class="pcalibre" href="https://www.facebook.com/ruud.hoemakers"><span class="calibre9"><span class="calibre10">Ruud
Hoemakers</span></span></a></span></span><span class="calibre9"> </span>en
ik zijn wat laat voor school en we besluiten een tigaroda te nemen.
Tigaroda (letterlijk: drie wielen), zo heette de betja in Makassar.
Als de rijder ons afzet bij de school, bekennen we dat we geen geld
hebben om hem te betalen, maar als hij 's middags langs komt zal mijn
moeder dat doen. We geven hem het adres. De schooldag gaat voorbij en
als ik 's middags bezig ben met mijn huiswerk komt mijn moeder met
een vraag: 'Er staat een tigaroda-rijder voor de deur en die zegt dat
hij jullie naar school heeft gereden en dat hij nog betaald moet
worden. Is dat zo?' Ze kijkt me vorsend aan, maar ik weet van niks en
maak haar dat duidelijk. En ze gelooft me direct, zo overtuigend komt
mijn ontkenning over.<br class="calibre2"/>Ik loop met haar mee om het de tigaroda-man
duidelijk te maken, die zonder betaling woedend vertrekt. Pas een
paar dagen later komt bij mij de herinnering naar boven dat we
inderdaad de tigaroda hadden genomen. Ik schaam me diep, maar besluit
het niet aan mijn moeder te vertellen.</p>
<p class="western">Hoe zouden we dat
gevoel kunnen noemen van het hebben van een zekerheid die later
onterecht blijkt te zijn? Maar die zo sterk is dat je anderen ermee
overtuigt? Ik herinner me ook een keer in Spanje toen we op vakantie
een maaltijd genoten. Na afloop liepen we weg, ik in de innige
overtuiging afgerekend te hebben en mijn gade nam dat kennelijk als
vanzelfsprekend aan. We kwamen niet ver, de kelner holde achter ons
aan met de rekening. Maar aan onze reactie begreep hij dat er bij ons
geen opzet in het spel was en lachend namen we afscheid. 
</p>
<p class="western">Nu ik oud ben en het
vergeten van dingen een permanente toestand gaat worden, wil ik –
op het nippertje – toch eens een naam geven aan zo'n
geestestoestand waarin je feitelijk oplichting pleegt door – te
goeder trouw – een onwaarheid met grote zekerheid en
overtuiging op anderen over te brengen.<br class="calibre2"/>Een zombie-moment zou ik
het willen noemen.</p>
</body>
</html>