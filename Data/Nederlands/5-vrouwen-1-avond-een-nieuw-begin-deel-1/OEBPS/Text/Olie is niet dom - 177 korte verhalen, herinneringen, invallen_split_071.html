<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_71">
<b class="calibre1">72. Rekenkunst</b></p>
<p class="western"><br class="calibre2"/>Als je iemand van
de huidige 1 meter 90 generatie zou vragen: 'wat is de grootste
gemene deler?', dan vermoed ik dat je het vaakst als antwoord krijgt:
De Postcode-loterij. Of simpelweg: de Politiek.<br class="calibre2"/>Vraag je naar het
'kleinste gemene veelfout' dan maakt Maradonna een goede kans bij het
oudere publiek, de jongeren zullen eerder aan een muizenplaag denken.
</p>
<p class="western">Ik herinner me van mijn
schooltijd nog het gezamenlijk opdreunen van tafels. Tafels? Ja,
tafels. Eénmaal zeven is ze-ven, tweemaal zeven is veer-tien,
driemaal zeven is één-en-twintig...<br class="calibre2"/>Het klonk als je
buiten liep en de klassen hoorde als kerkgezang. Maar het hielp wel
een aantal getallencombinaties in je geheugen vast te spijkeren.
Driemaal zeven is één-en-twintig, daar hoef ik niet
over na te denken. Dat reken ik ook niet uit, ik weet dat het zo is.
Nuttige dressuur dus.</p>
<p class="western">Maar ik herinner me ook
dat we op een gegeven moment te maken kregen met begrippen als
priemgetal, grootste gemene deler en kleinste gemene veelvoud. Daar
moest wél bij nagedacht worden en bij deze begrippen ontstond
dus een tweedeling tussen de kinderen die het snapten en zij die het
pas na een grote worsteling onder de knie kregen. Of helemaal nooit.
<br class="calibre2"/>Nu, bijna 70 jaar later, vraag ik me af waar dat voor nodig was.
Zelf ben ik altijd een grage cijferaar geweest, maar de grootste
gemene deler en het kleinste gemene veelvoud heb ik nooit hoeven te
gebruiken bij de berekeningen die ik maakte als assistent-accountant,
als marktonderzoeker en als budgetverantwoordelijke uitgever. En ook
het priemgetal had in het werkelijke rekenbestaan geen plaats. 
</p>
<p class="western">Waarom hebben we dan
ooit moeten leren wat het was en hoe je het berekende? Voor
wiskundestudenten vermoedelijk wel zinvol, maar zinloze
tijdsbesteding op de basisschool en vernederend voor de minder
getalenteerden. Maar goed dat het van het lesrooster is verdwenen.
Toch? 
</p>
</body>
</html>