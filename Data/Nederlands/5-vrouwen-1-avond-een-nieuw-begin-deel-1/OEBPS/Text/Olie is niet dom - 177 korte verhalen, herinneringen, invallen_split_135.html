<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_135">
<b class="calibre1">134. Film-spoiler</b>.</p>
<p class="western"><br class="calibre2"/>Stel u kijkt naar
een film die begint met een battlefield-scene. Een groepje van 4
soldaten is bezig onder leiding van de hoofdpersoon dekking te
zoeken. Je krijgt een korte close-up van elk van de soldaten. Soldaat
2 offert zich op door als decoy te fungeren, waardoor de anderen tijd
hebben de veiligheid te vinden. Uit de verte zien we dat hij
neergehaald wordt, een vijand schiet – staande boven het
slachtoffer – nog even zijn magazijn in hem leeg. Zijn
kameraden slikken hun verdriet weg, maken zich met enige moeite uit
de voeten en herdenken hem 's avonds aan de bar: Pete was een topper.
Maar ik heb soldaat 2 herkend, was dat niet die acteur die een
aardige bijrol speelde in één van die Diehard films van
Bruce Willis? Ja verdomd. Hij was het. 'Volgens mij zat hij ook in
een Clint Eastwood-film', zegt een meekijker. En samen concluderen
we: Zo'n acteur laten ze niet na 10 seconden uit een film vertrekken
en hij kan dus ook niet dood zijn. Die komt later in het verhaal
gegarandeerd terug. En verdomd, later in de film blijkt soldaat 2 een
niet onbelangrijke factor in het hele complot te zijn.<br class="calibre2"/>Wat ik hier
met zoveel woorden omschrijf heet in het Engels 'spoiler' : er wordt
iets prijs gegeven dat de kijker op dat moment eigenlijk niet mag
weten. 'Spoiler alert' zie je dan ook vaak staan bij iets te
openhartig uitgevallen synopsissen of recensies. Maar deze spoiler is
wel heel bijzonder, want door de regisseur zelf veroorzaakt en
eigenlijk niet te voorkomen. Hij zou voor zo'n rol een debuterende
acteur kunnen nemen, maar dat zal een regisseur niet zou gauw doen
als hij later in de film toch een vrij substantiële rol moet
kunnen spelen. Dus kiest hij toch liever een ervaren B-acteur. En
tja, die wordt door de veel-kijkers subiet herkend. Zij kijken elkaar
dan veelbetekenend aan wanneer hij bijvoorbeeld als taxichauffeur de
held van het verhaal naar het vliegveld brengt, voor de fooi bedankt
en uit het verhaal weg rijdt. We knikken elkaar toe: die komt terug!
Gegarandeerd. 
</p>
<p class="western"><br class="calibre2"/>
</p>
</body>
</html>