<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_121">
<b class="calibre1">120. Fukuoka</b></p>
<p class="western"><br class="calibre2"/>
</p>
<p class="western">Toen op 9 augustus 1945
de atoombom viel op Nagasaki was mijn vader in de buurt. <br class="calibre2"/>Hij had
het werk aan de Birma spoorweg overleefd en was vervolgens met
honderd andere gevangenen per schip naar Japan vervoerd om daar in de
mijnen te werken. <br class="calibre2"/>Hij sprak niet graag over de oorlog, maar
dankzij het feit dat sinds 2011 de interneringskaarten van
krijgsgevangenen gedigitaliseerd zijn kon ik zijn kampgegevens vinden
op <span class="calibre4"><span lang="zxx"><span class="calibre5"><a class="pcalibre" href="http://www.gahetna.nl/" target="_blank">www.gahetna.nl</a></span></span></span><br class="calibre2"/>Helaas
was de tekst in het Japans en alhoewel ik nog steeds goed tot tien
kan tellen (ichi ni san shi enz.) en de kampcommando's ook nog wel
zou kunnen verstaan, heb ik na de oorlog geen aanvechting gehad die
taal eens echt goed te leren.<br class="calibre2"/>De Nederlandse regering (gul als zij
kan zijn) liet bij het digitaliseren de kampkaarten van de
overledenen vertalen, maar had (zuinig als zij meestal is) er geen
geld voor over om ook de kaarten van degenen die de oorlog
overleefden in het Nederlands om te zetten. <br class="calibre2"/>En mijn vader
behoorde tot die categorie, al is hij zo'n 15 jaar geleden wel
ingehaald door de dood.<br class="calibre2"/>Dankzij een vriendelijke Japanner (dhr
Fumi Hoshino) ken ik inmiddels toch zijn kampadressen in Birma en
Japan.<br class="calibre2"/>In Japan verbleef hij ruim een jaar in Fukuoka kamp nr. 9B,
ongeveer 2 kilometer van Nagasaki verwijderd. <br class="calibre2"/>Hij vertelde ooit
over de mijn waarin hij werkte dat hij een keer het etensblikje van
een Japanse collega stal en toen ontdekte dat die hetzelfde karige
rantsoen kreeg. <br class="calibre2"/>Ik geloof niet dat hij zich schuldig voelde over
die diefstal, het was ten slotte een Japanner, de vijand. Maar het
hielp hem wel om na de oorlog dat volk wat minder te haten. <br class="calibre2"/>Niet
dat hij ze ook maar iets vergaf, want zijn oudste zoon was in het
interneringskamp gestorven door ziekte en honger en dat stond elke
vergiffenis in de weg. Maar de wetenschap dat ook de gewone Japanner
leed onder de oorlog maakte een paar millimeter verschil.<br class="calibre2"/>De bom
op Nagasaki bracht goddank vrede.<br class="calibre2"/>Mijn vader zat 600 meter onder
de grond. Hij en de andere krijgsgevangenen hadden de bof dat bij het
naar boven komen de wind de goede kant op stond.<br class="calibre2"/>Na de oorlog zag
hij ons terug in Makassar, de hoofdstad van Celebes. Mijn vader was
er administrateur van het KNIL-garnizoen en mijn moeder en ik waren
per boot van Semarang naar Makassar gekomen. Ik was zes.<br class="calibre2"/>Het was
net avond geworden en al vrij donker. We stonden op de kade in de
menigte, naast onze koffertjes, toen mijn vader ons vond. <br class="calibre2"/>Hij
tilde me op en drukte mijn moeder tegen zich aan en zo stonden we een
tijdje. Hij was stevig en had een breed, rood gezicht en hij rook
prettig naar tabak.<br class="calibre2"/>We stapten in een dogkar, een wagen met paard,
en reden weg. Al na een half uur kwamen we aan waar we zouden wonen,
Bessieweg nummer 10. Mijn vader had voor eten gezorgd, boterhammen
met kaas uit blik. Er kwam warm licht uit de lamp boven de tafel. Het
was stil buiten en gezellig binnen en al ver over bedtijd. Ze
praatten af en toe met elkaar. Ik hoorde de naam Robbie vallen,
terwijl ik met aandacht mijn boterhammen at. Hij was blond met blauwe
ogen en een jaar ouder dan ik toen hij dood ging in het kamp. Nu ik
zijn naam weer hoorde, in Makassar onder het lamplicht, dacht ik voor
het eerst sinds lange tijd aan hem. Ineens begon mijn vader zacht te
huilen. Ze stonden tegen elkaar aan, mijn vader en mijn moeder. Na
enig aarzelen klom ik van mijn stoel af en ging erbij staan. De hand
van mijn moeder kwam naar beneden en trok me tegen zich aan.</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>