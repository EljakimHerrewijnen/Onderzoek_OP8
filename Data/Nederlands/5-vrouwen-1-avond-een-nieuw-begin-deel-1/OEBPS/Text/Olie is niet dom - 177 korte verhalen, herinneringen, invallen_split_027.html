<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_27">
<b class="calibre1">28. Uitzicht</b></p>
<p class="western"><br class="calibre2"/>
</p>
<p class="western">Ons huis zakt een halve
centimeter per jaar de grond in, werd  onlangs door een technisch
bureau vastgesteld. Ik woon nu vijftien centimeter lager dan toen we
hier kwamen. Ik dacht dat ik zelf door ouderdom kleiner werd, maar
dat valt dus mee.<br class="calibre2"/>Ons huis staat in het rijtje van pakweg twintig
lage huizen dat in 1898 in de Van Breestraat te Amsterdam werd
neergezet door een paar ondernemende bouwers. Een rijtje
gelukshuisjes voor kleine hechte families die geen bovenburen wilden
hebben, hooguit een zolderkamertje voor de keukenmeid.<br class="calibre2"/>De huisjes
zijn leuk om naar te kijken vanaf de overkant, ze hebben iets dorps.
Onze overburen hebben dus een aardig uitzicht, maar daar hebben wij
niets aan. Wij kijken naar hun woningen. En die zijn hoog, doelmatig,
twee gezinnen boven elkaar gestapeld. Misschien zakken zij door het
grotere gewicht wat sneller de grond in dan wij, dan wordt het
uitzicht over een paar honderd jaar anders. Maar nu is er nog weinig
aan te beleven. Aan de overkant links woonde vroeger een
taxi-chauffeur, een grijzende slanke heer. Ik kwam toevallig een keer
in zijn taxi terecht en we herkenden elkaar van gezicht. ‘Ach,
u woont toch bij mij in de straat?'<br class="calibre2"/>'Inderdaad, dat ziet u goed.'
Zou ik hem een fooi geven, of deed je dat onder buren niet? Ik deed
het wel en alhoewel we elkaar sindsdien hartelijk groetten op straat,
kwam het nooit meer tot een gesprek. Hij verdween een jaar of tien
geleden uit het zicht. Ik dacht aan verhuizing, een bejaardenoord
wellicht. Maar een van de nieuwe bewoners van ons huizenrijtje,
sociabeler dan ik, wist het precies: de K.<br class="calibre2"/>Ik kijk al jaren niet
meer echt naar buiten. Soms zie ik onze bejaarde buurman voorbij
schuifelen met zijn looprek, dat ging vroeger wel wat pittiger. Ik
word er altijd wat melancholiek van als ik hem zie zwoegen en zet dan
de nieuwe vensters aan: Nederland 1, 2, 3 - de Belg - de BBC -
SBS-Veronica – RTL – CNN en wat er verder nog is. Ruim
vijftig in totaal, de gordijnen kunnen dicht. 
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>