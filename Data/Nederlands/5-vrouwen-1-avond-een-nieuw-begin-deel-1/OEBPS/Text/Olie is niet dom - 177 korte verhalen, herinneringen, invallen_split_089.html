<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_89">
<b class="calibre1">90. Jan Mulder (6 en slot)</b></p>
<p class="western"><br class="calibre2"/>
</p>
<p class="western">Het kostte wat tijd en
moeite, maar het lukte Jan Mulder om na de Barend en van
Dorp-omroepen RTL4 en Talpa weer op de publieke omroep te komen. En
daar kon hij eindelijk weer eens de socialistische taal gebruiken die
bij de commerciële omroepen wat misplaatst geweest zou zijn. Bij
DWDD mag hij maandelijks zijn 5 grootste ergernissen van de afgelopen
maand presenteren en zeker twee of drie ervan betreffen de
Groot-Verdieners en de Bankinstellingen die door Onze Politici op
handen worden gedragen en Ongecontroleerd hun Vuige Gang kunnen gaan.
Vijf minuten vullen die vijf ergernissen en je kan zien dat het
Matthijs van Nieuwkerk moeite kost om al die tijd zijn gezicht in de
plooi van blijde verwachting te houden. Daarna zit Jan als tafelgast
uit te puffen. Want je kan merken, de fut is er een beetje uit. Hij
is een intelligente en in oorsprong ook aardige kerel die zich in een
hoek heeft gemanoeuvreerd waarin hij maar in één rol
wordt geaccepteerd: die van brulaap.<br class="calibre2"/>En hij begint wat moe van
zichzelf te worden.<br class="calibre2"/>Jan Mulders optredens bij DWDD zijn gelukkig
met wat zap-werk te vermijden en dat doe ik ook al geruime tijd.
Lastiger is dat bij Studio Voetbal, een programma waar ik graag naar
kijk omdat er zinnig over voetbal wordt gepraat. Helaas heeft Jan
zich als vaste gast in het team gewurmd. En slaat daar geregeld de
plank mis. <br class="calibre2"/>Het is treurig maar waar: hij wordt langzamerhand niet
meer serieus genomen op het enige terrein waar hij denkt iets vanaf
te weten: voetbal. Jan Mulder, de Moeder der Analytici zoals hij
zichzelf graag noemt, telt niet meer mee in Studio Voetbal. Hij mag
altijd het beginwoord hebben, maar als vervolgens de discussie zich
ontrolt en mensen als Ronald de Boer, Co Adriaanse, Bert van Marwijk
en Pierre van Hooijdonk gaan praten wordt Jan's aanwezigheid
getolereerd maar meer ook niet. Als hij iets zegt luistert men
beleefd: Jan was een goede voetballer en zo iemand laat je uitpraten.
Maar niemand gaat in op wat hij zegt. Soms wordt hem dat te gek en
gaat hij in brulstand: 'Cóntrollérend middenvelder,
cóntrollérend middelvelder. Wat moet je nou met een
cóntrollérend middenvelder? Het gaat toch om het
voetbal? Of niet soms?' Desnoods slaat hij daarbij met de vuist op
tafel. Je ziet de tafelgenoten zich ergeren, maar die ergernis
inslikken. Jan wordt geduld. Meer niet. 'Kuijt heeft het echt wel
gehad, een blamage', liet hij onlangs weten bij het bespreken van de
Nederlandse selectie. De rest van het panel knikte, ditmaal waren ze
het wel met Jan eens. Maar de gedachte hing bijna zichtbaar in de
lucht: zou je dat niet ook op jezelf kunnen betrekken, Jan? 
</p>
<p class="western">Hij kijkt nooit naar
zijn eigen tv-optredens, heeft hij wel eens laten weten. Dat is
jammer.<br class="calibre2"/>En dus zal Jan Mulder ermee doorgaan tot hij erbij
neervalt. Dat is dubbel jammer.</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>