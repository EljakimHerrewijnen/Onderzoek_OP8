<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_50">
<b class="calibre1">51. Paranormaal (1)</b></p>
<p class="western"><br class="calibre2"/>
</p>
<p class="western">Lang, lang geleden was
het 1964 en tegen het einde van het jaar viel de datum 16
december.<br class="calibre2"/>Ditmaal op een woensdag. Het was een frisse dag met een
gemiddelde temperatuur van 5,3 °C en een gevoelstemperatuur van
2,8 °C. De minimum temperatuur was 3,2 °C en de maximum
temperatuur 7 °C.<br class="calibre2"/>Het was een geheel bewolkte dag, met een
zwakke wind uit het oosten. De hardste windstoot had een snelheid van
10,3 m/s. Er viel 1 mm neerslag verspreid over 0,8 uur. 
</p>
<p class="western">EN: de VPRO had die
avond zendtijd.<br class="calibre2"/>Tussen 22.00 en 23.00 uur vond op de televisie een
groot experiment in psychokinese plaats.<br class="calibre2"/>Zou het mogelijk zijn dat
een massa mensen met hun gedachten een groot aantal metalen balletjes
naar links of naar rechts zou kunnen duwen? Daar ging het die avond
om.<br class="calibre2"/>Er was een opzet bedacht die zelfs de goedkeuring van
methodoloog prof. A.D. De Groot kon wegdragen. Hijzelf, hoogleraar
fysica J. Kistemaker en hoogleraar statistiek H.C. Hamaker traden toe
tot de 'controle-commissie' die zou toezien op de wetenschappelijke
correctheid van het experiment. <br class="calibre2"/>Ir. Blom had een apparaat
ontwikkeld waardoorheen bij elke proef 256 metalen kogeltjes op een
bord zouden vallen en in de spreiding – normaal gesproken –
een klokvormige 'curve van Gauss' zouden vormen. <br class="calibre2"/>De psychologen
Manuel van Loggem en Rob Greiner legden het en masse voor de buis
geschaarde publiek uit wat de bedoeling was. Viermaal zou de
kogelregen vallen en telkens zou de kijkers gevraagd worden de kogels
naar de ene of de andere kans van het scherm te wensen. Eerst naar
links, dan naar rechts, dan weer naar links en tenslotte weer naar
rechts.<br class="calibre2"/>Zo gezegd zo gedaan.<br class="calibre2"/>Het resultaat? Hoezeer de kijkers
ook hun best deden, er was geen statistisch significante afwijking
naar de gewenste richting te zien.<br class="calibre2"/>Wel toonden de balletjes een
stelselmatige afwijking naar links, waarover de deskundigen zich
verbaasden. Maar dat kon niet het gevolg zijn van psychokinese. Want
dan had de afwijking om-en-om naar links of naar rechts moeten
gaan.<br class="calibre2"/>Precisie-kijkers ontdekten dat het schijnsel van de warme
studio-lampen vooral van de linkerkant kwam, dat viel te zien aan de
schaduwkant van de balletjes. Misschien had die warmte de afwijking
veroorzaakt.<br class="calibre2"/>Anderen opperden dat het kwam omdat natuurlijk vooral
VPRO-leden hadden gekeken en hun linkse afwijking was ruimschoots
bekend. Dat was leuk bedoeld natuurlijk, ha ha ha.<br class="calibre2"/>Mijn gade en ik
hadden ook meegedaan, sukkels als we waren en ruim vijftig jaar later
in essentie nog steeds zijn. Dat mensen bij het ouder worden ook
wijzer worden is een mythe. <br class="calibre2"/>Toen de uitzending afgelopen was
bedacht ik dat de positie van het televisietoestel in huis natuurlijk
cruciaal was voor de wensrichting van de kijkers. En aangezien die
toestellen qua kijkrichting in het hele land redelijk willekeurig
verdeeld zijn over noord, zuid, oost en west kon er natuurlijk geen
'eenheid van wensrichting' zijn.<br class="calibre2"/>Logisch dus dat het experiment
geen afwijking opleverde: de kijkers hadden tegengestelde
wensen.<br class="calibre2"/>Mijn kakelverse gade, studente psychologie, was het met
mijn analyse roerend eens, maar dat kan zijn omdat we pas kort
getrouwd waren: sinds 1 april van dat jaar (ik vermoedde dat het een
langdurig huwelijk kon worden en had een datum nodig die makkelijk te
onthouden was).<br class="calibre2"/>Tot mijn verrassing borrelde mijn verklaring van
het ontbreken van resultaat in geen enkele krant op, zelfs niet op de
wetenschappelijke pagina's.<br class="calibre2"/>En ik moest mijn eerste stukje nog
gepubliceerd krijgen. Ik stond machteloos. Gelukkig kan ik het nu
kwijt.</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>