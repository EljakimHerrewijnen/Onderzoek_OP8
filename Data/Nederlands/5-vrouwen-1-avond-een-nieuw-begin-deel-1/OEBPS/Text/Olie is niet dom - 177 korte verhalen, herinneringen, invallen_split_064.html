<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_64">
<b class="calibre1">65. Vooruitblik</b></p>
<p class="western"><br class="calibre2"/>Onlangs zag ik een
groepje Indische en Hollandse AOW-ers op de televisie met smaak
herinneringen ophalen aan de jaren vijftig. De tijd dat zij elkaar in
den Haag met fietskettingen te lijf gingen. De Nozems tegen de
Indo's. Mooie tijden waren dat! Wie nu 'indische gangs' googelt
krijgt weinig te zien, de sporen zijn uitgewist. Alleen Woody
Brunings tref je op internet aan met een herinnering: 'Wat mij altijd
bij zal blijven is dat een leeftijdgenoot op een avond, hysterisch,
bijna de ouderwetse deurbel uit de muur rukte. Ik moest het in die
tijd gevreesde wapen, de fietsketting, onmiddellijk van onder mijn
bed (de schuilplaats) halen en hem volgen. Wat was het geval? Een
paar Belanda's hadden het lef gehad hem 'door maar door' aan te
kijken en dat moest dus subiet afgestraft worden.'</p>
<p class="western">De Hollandse en
Indische oudjes keken er nu met genoegen op terug. Het percentage
leren jasjes was ondanks hun gevorderde leeftijd hoog, maar dat was
ook het enige overblijfsel van hun protest-jeugd.<br class="calibre2"/>In de jaren
zeventig kwamen grote aantallen Surinamers naar Nederland, een deel
werd door drugsverslaving crimineel. Maar ook deze groep vond
uiteindelijk zijn plek in de samenleving.</p>
<p class="western">En nu hebben we dan de
Marokkaanse nozems. Ook dat gaat wel voorbij, zou je als reactie
mogen verwachten van de weldenkende autochtone meerderheid. Maar de
paar duizend deugnieten en de paar honderd extremisten uit
Marokkaanse hoek hebben geleid tot een totale ommezwaai in het
politieke landschap. Hypes en andere vormen van overreactie lijken
het gewonnen te hebben van de redelijkheid.<br class="calibre2"/>In 2002 mocht ik voor
het weekblad Vrij Nederland een enquête doen onder leerlingen
van ROC's, giga-scholen voor middelbare beroepsopleidingen met
tienduizenden leerlingen. Zeker, een procent of 10 had extremistische
opvattingen en stond achter het geweld van El Quaida. Maar de overige
90% verbaasden mij méér. Als je vroeg wat zij
belangrijk in het leven vonden zeiden de Hollandse leerlingen dat zij
vooral een leuk bestaan wilden. Maar de Turkse en Marokkaanse
leerlingen vonden godsdienst en gehoorzaamheid aan de ouders het
belangrijkst. Ze deden me in hun antwoorden nog het meest denken aan
de Hollandse jeugd in het brave, door religieuze verschillen
verzuilde Nederland van de jaren vijftig. De Marokkaanse en Turkse
jeugd is de Hollandse jeugd van 50 jaar geleden, overgeplant in de
21ste eeuw! Geen wonder dat zij moeite hebben zich aan te passen aan
de vrijgevochten, op snelle bevrediging van alle behoeften gerichte
Hollandse maatschappij.<br class="calibre2"/>Maar ook dat zal voorbij gaan, integratie
gaat soms langzaam, maar is een niet te stuiten proces. In 2035
vraagt de 6-jarige Khadija aan haar 60-jarige Marokkaanse opa
Abdulkader: opa, hoe was het vroeger in Nederland? Lekker rustig, zal
hij antwoorden, veel minder stormen en overstromingen dan nu. Dat hij
met wat vriendjes af en toe de homofiele buurman uitschold, aan die
jeugdzonde denkt hij weinig meer. Maar hypes zijn er in 2035 nog
steeds.<br class="calibre2"/>Abdulkader overweegt te gaan stemmen op de 72-jarige
politicus Geert Wilders die een campagne is begonnen tegen het
toenemend aantal Engelsen die, nu hun eiland is ondergelopen, op
boomstammen en vlotjes komen aandrijven, zich clandestien vestigen in
afbraakwijken en weigeren de Nederlandse taal te leren. Ook houden
zij vast aan hun eigen achterlijke Presbyteriaanse godsdienst. Enkele
extremisten schijnen van plan te zijn een nieuw Engeland te vestigen
in de duinen van Scheveningen.<br class="calibre2"/>'Genoeg is genoeg' is de nieuwe
slagzin van Geert Wilders en Abdulkader is geneigd het daarmee eens
te zijn. Als Nederlander moet je grenzen stellen.</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>