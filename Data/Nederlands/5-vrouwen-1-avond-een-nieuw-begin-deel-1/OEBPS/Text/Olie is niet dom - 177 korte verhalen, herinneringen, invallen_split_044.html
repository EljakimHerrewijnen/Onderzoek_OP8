<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_44">
<b class="calibre1">45. Schrijven (3)</b></p>
<p class="western"><br class="calibre2"/>
</p>
<p class="western">Toen ik in 2003 –
afkickend van het roken – besloot een bundel korte verhalen te
schrijven inplaats van een roman, kreeg die bundel (getiteld <i class="calibre3">Geluk
is voor de dommen</i>) goede kritieken. Daar heb ik trouwens bij mijn
publicaties nooit over te klagen gehad. Maar één van
die recensies viel mij op. De schrijfster van het stuk in de
Volkskrant – ik zal haar naam niet noemen – vond het een
mooie serie verhalen. Maar ze had één bezwaar: de
bundel had haar wereldbeeld voor geen millimeter laten
verschuiven.<br class="calibre2"/>Die mededeling viel me vooral op omdat het bij het
schrijven absoluut niet mijn bedoeling was iemands wereldbeeld te
veranderen. En dan nog minimaal een hele millimeter!<br class="calibre2"/>Als ik het al
gewild had zou ik ook niet geweten hebben hoe ik dat moest doen<br class="calibre2"/>Haar
opmerking vloeit voort uit een in Nederlands literaire wateren veel
voorkomend misverstand. Er is zowel bij critici als lezers een
onuitroeibare overtuiging dat schrijvers een Beter Inzicht in De Mens
dan wel het Menselijk Bestaan dan wel De Maatschappij hebben dan
gewone mensen. <br class="calibre2"/>Elk bewijs daarvoor ontbreekt. Integendeel zelfs,
vrijwel alle schrijvers maken een potje van hun bestaan, raken aan de
drank en slaan in gesprekken de grootst mogelijke onzin uit. <br class="calibre2"/>Gerard
Kornelis van het Reve, een door mij bewonderde schrijver, is daar een
goed voorbeeld van. Toen hij ging dementeren, was dat de eerste jaren
alleen voor zijn directe omgeving te merken, want de gedragen
volzinnen kwamen – als er een camera in de buurt was –
nog steeds als vanzelf uit zijn mond of pen rollen. Een groot
schrijver was hij, maar privé een minkukel, met de Amsterdamse
Grafische School als finale opleiding en weinig, zeg maar geen
belangstelling voor de Wetenschappen. <br class="calibre2"/>Want laten we wel zijn:
voor nieuwe inzichten die je wereldbeeld doen veranderen moet je
natuurlijk bij wetenschappers zijn. En uitdrukkelijk niet bij
schrijvers, want dat zijn gewone mensen die in zeven sloten tegelijk
lopen en net als anderen van alles meemaken en er nooit wijzer van
worden. Het enige verschil tussen gewone mensen en schrijvers is dat
de laatsten datgene wat ze meemaken of van anderen horen, gebruiken
om er mooie verhalen over te schrijven. En meer mogen lezers en
critici niet van ze verwachten. 
</p>
<p class="western">Dit meen ik te mogen
beweren.<br class="calibre2"/>Maar let wel: ik kan natuurlijk ongelijk hebben. Ik ben
ook maar een schrijver, geen denker, geen wetenschapper.</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>