<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_128">
<b class="calibre1">127. Zeep</b></p>
<p class="western"><br class="calibre2"/>
</p>
<p class="western">Het wordt tijd om het
eens te hebben over de uitdrukking 'om zeep gebracht'. <br class="calibre2"/>De
etymologen hebben twee verklaringen voor de herkomst van dit gezegde.
De eerste luidt dat het in oorsprong 'ik ben even weg om zeep te
halen' was, een variant van de hedendaagse echtgenoot die zegt 'ik ga
even een pakje sigaretten halen' en dan nooit meer terugkomt. Langs
de vreemde omwegen van de Nederlandse taal zou dit uiteindelijk de
betekenis hebben gekregen van iemand dood maken. Onzin natuurlijk.
Hoort u een man – in welke eeuw ook – zeggen: 'Ik moet
even weg om zeep te halen?' Mannen waren en zijn in essentie
viespeuken. Zeep wordt in Nederland tot op heden vrijwel uitsluitend
door vrouwen gekocht.<br class="calibre2"/>De andere etymologische verklaring is
inventiever: in vroeger eeuwen gingen Nederlandse schepen naar Spanje
om daar zeep te halen. Ze hadden daar harde zeep, wat in Nederland
nog niet lukte. Veel schepelingen stierven onderweg. Vandaar dat
'zeep halen' geassocieerd werd met de dood. Aardig bedacht, maar het
lijkt mij heel onwaarschijnlijk dat de uitdrukking hier vandaan komt.
De reizen naar het verre Indië waren veel gevaarlijker. 'Om
kruidnagel gebracht' was dan een veel logischer gezegde geweest. Of
'om peper geholpen'.<br class="calibre2"/>De enige goede verklaring heb ik al lang
geleden gepubliceerd in het befaamde blad <i class="calibre3">Propria Cures</i>. Zoals
bekend werd zeep gemaakt van plantaardige of dierlijke vetten
vermengd met as. Ik beschreef in het blad het harde bestaan van
Eskimo's die een lange winter moesten doorbrengen in hun iglo's,
levend van diepvries-walvis. Daar maakten ze ook hun zeep van. Maar
als de winter heel erg lang duurde, stond de vrouw des huizes voor de
vraag of zij de resterende stukken walvis als voedsel zou gebruiken
of voor het maken van zeep. Die keus was natuurlijk snel gemaakt. En
dan zei ze tegen de inwonende grootvader: 'Opa, de zeep is op.' Hij
wist dan wat hem te doen stond, kleedde zich uit en ging naar buiten,
waar hij in een half uur dood vroor. En dan had het gezin weer zeep.
Want mensenvet was ook prima te gebruiken. 'Om zeep gaan,' noemden de
Eskimo's dit en de uitdrukking is door Hollandse walvisvaarders mee
naar huis genomen.<br class="calibre2"/>Waarom deze toch heel voor de hand liggende
verklaring het Etymologisch Woordenboek niet gehaald heeft is voor
mij volstrekt onbegrijpelijk. Eigenwijze klootzakken zijn het, die
etymologen.</p>
<p class="western"><br class="calibre2"/>
</p>
</body>
</html>