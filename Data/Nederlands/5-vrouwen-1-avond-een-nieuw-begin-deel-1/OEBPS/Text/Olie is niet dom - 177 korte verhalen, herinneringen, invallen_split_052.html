<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_52">
<b class="calibre1">53. Dichter</b></p>
<p class="western"><br class="calibre2"/>
</p>
<p class="western">Ik heb een moeizame
verhouding met dichtkunst.<br class="calibre2"/>Dichter, het woord zegt het eigenlijk
al. <br class="calibre2"/>Het tegendeel van opener.<br class="calibre2"/>Dichtkunst is letterlijk de
kunst van iets dicht maken.<br class="calibre2"/>Een boek sluiten, om maar iets te
noemen.<br class="calibre2"/>En bijna alle dichtkunst is voor mij een gesloten boek
gebleven. <br class="calibre2"/>Dat vond ik heel pijnlijk toen ik jarenlang de
assistent was van dichter Hans Faverey, in zijn tijd als markt- en
opinie-onderzoeker.<br class="calibre2"/>Wie hem kende wist dat hij nooit een gedicht
zou afleveren dat niet honderden keren door zijn handen was gegaan,
elk woord eindeloos op een goudschaaltje gewogen.<br class="calibre2"/>Maar het
eindresultaat was mij altijd te moeilijk en het pijnlijkste ogenblik
van mijn leven was het moment dat ik hem moest bekennen: 'Ik begrijp
je gedichten niet.'</p>
<p class="western">Eén dichter
heeft in mijn leven een grote rol gespeeld: Leo Vroman.<br class="calibre2"/>Hij
schreef proza in dichtvorm, dat kon ik volgen.<br class="calibre2"/>Tot hij ergens in
de jaren zestig, geëmigreerd naar de USA, gedichten begon te
schrijven in het Engels.<br class="calibre2"/>Geen slecht Engels, maar wel vreemd
Engels volgens de kenners in dat taallandschap.<br class="calibre2"/>Het maakte op hen
een charmante, maar toch erg uitheemse en ook wat onbeholpen
indruk.<br class="calibre2"/>Ook begon Vroman Nederlands en Engels in zijn gedichten te
mengen, zoals sommige Zuid-Afrikaanse dichters doen.</p>
<p class="western">Ik twijfelde in die
periode, jaren zestig - ongelukkig in Nederland - of ik de oversteek
naar de USA zou maken.<br class="calibre2"/>Als schrijver zou ik daar nooit van mijn
schrijfwerk kunnen leven, maar dat gold ook voor Nederland.<br class="calibre2"/>In die
tijd was schrijverij een hobby, die je naast je werk beoefende.<br class="calibre2"/>Dat
kon dus ook in de USA.</p>
<p class="western">Maar wat te doen als je
je taal verloor, zoals nu kennelijk bij Vroman het geval was?<br class="calibre2"/>Ik
besloot dat ik moest blijven, maar bleef lang twijfelen of het een
juist besluit was.<br class="calibre2"/>Vroman ging later weer in het Nederlands
dichten, ogenschijnlijk toch onaangetast door de taal van zijn nieuwe
vaderland.<br class="calibre2"/>Maar jaren later kreeg ik ineens de bevestiging van de
juistheid van mijn besluit.<br class="calibre2"/>We waren in 1974 terug in Indonesië,
het land van mijn jeugd, en maakten kennis met oud-assistent-resident
Mayor Polak die na de soevereiniteitsoverdracht had gekozen voor het
Indonesiërschap.<br class="calibre2"/>Hij was getrouwd met een Balinese en zelf
ook Hindoe geworden, een kleine bleke man met pikzwart geverfd
haar.<br class="calibre2"/>Hij hield zich in leven met het schrijven van lesboekjes
economie en maakte Nederlandse toeristen wegwijs.<br class="calibre2"/>Hij leidde ons
rond in het nieuwe Surabaya en tijdens één van de
tochten liet ik mij ontvallen: 'Wat een gigantische omweg is
dat!'<br class="calibre2"/>Mayor Polak kwam niet bij van het lachen. Een gigantische
omweg!<br class="calibre2"/>Die uitdrukking had hij nog nooit gehoord.<br class="calibre2"/>En toen
snapte ik wat Leo Vroman moest missen en wat ik wel had: een
eigentijds vocabulaire.<br class="calibre2"/>Als je schrijver wilt zijn moet je in de
buurt van je taal blijven, begreep ik.</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>