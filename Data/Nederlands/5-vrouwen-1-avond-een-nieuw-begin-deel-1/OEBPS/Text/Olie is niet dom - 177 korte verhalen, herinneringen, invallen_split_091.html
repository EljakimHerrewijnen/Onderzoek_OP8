<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_91">
<b class="calibre1">92. Roken</b></p>
<p class="western"><br class="calibre2"/>
</p>
<p class="western">Het gebeurde op de
Pasar Malam in Den Haag. <br class="calibre2"/>Die Pasar heet tegenwoordig Tong Tong
Fair, maar het is nog steeds hetzelfde: een optocht van
oud-Indischgasten en hun kroost en na-kroost in de richting van de
eettent. <br class="calibre2"/>Want Indische cultuur, wat men er ook voor moois van
probeert te maken in Bibberland, blijft toch vooral een eetcultuur.
<br class="calibre2"/>Daar is overigens niets mis mee, laat daar geen misverstand over
bestaan. <br class="calibre2"/>Ik zat er een uur aan een signeer-tafeltje van
boekhandel Van Stockum en slaagde er met lokgeluiden en een blije
glimlach in om 3 exemplaren van mijn thriller 'Op zoek naar Doetje
Dezentjé' te verkopen en signeren. <br class="calibre2"/>Voor de zoveelste maal
constateerde ik dat de aanwezigheid van de auteur alleen maar nadelig
werkt op de verkoop, want klanten werpen van verre een blik op je
tafeltje en denken: die fuik moet ik niet in. <br class="calibre2"/>Waarna ze wel een
uur besteden aan het nauwkeurig doorzoeken van de boekentafel van Van
Stockum en hopelijk jouw boek tegenkomen. <br class="calibre2"/>Want ondanks wat ik
hierboven schreef, er zijn wel degelijk enkele duizenden Indische
lezers. <br class="calibre2"/>Die gaan pas nà Van Stockum naar de eettent. <br class="calibre2"/>Mijn
(Indische) gade en ik wandelden na afloop naar buiten en zij besloot
dat wij de betjak zouden nemen van het Malieveld naar het station Den
Haag C.S.<br class="calibre2"/>Betjak's zijn driewielige fietstaxi's waar ik als
schoolkind probleemloos een plek vond naast mijn ouders. Wat zal ik
toen gewogen hebben? Een kilo of veertig. <br class="calibre2"/>Nu, pakweg 50 kilo
later werkte dat heel anders uit. <br class="calibre2"/>Mijn gade had om een opstapje
gevraagd en de betjak-amateur was in snelle pas vertrokken om ergens
zo'n ding te zoeken. <br class="calibre2"/>Ik, man immers en nog redelijk ter been,
zei: 'Dan stap ik maar vast in.' <br class="calibre2"/>Zo gezegd, zo gedaan. <br class="calibre2"/>Een
tel later lag ik op mijn rug, want wat ik als kind nooit vermoedde:
als de betjak-man niet op het zadel zit is er onvoldoende tegenwicht
om passagiers te herbergen. Geheel eigenvoetig had ik nu het
vervoermiddel omgekukeld. <br class="calibre2"/>Omstanders hielpen mij overeind en
klopten mij af, de betjak werd weer overeind gezet, de berijder kwam
net aanhollen met zijn krukje. <br class="calibre2"/>En even later waren we op pad.
Maar wat mij bijbleef was die Indische mevrouw die buiten stond en
zei: 'Sta ik hier even een sigaretje te roken, vliegt er ineens een
betjak langs me heen.' <br class="calibre2"/>En waarom herinner ik me haar?<br class="calibre2"/>Omdat ik
graag op dat moment gezegd zou willen hebben: 'Mevrouw, roken is
gevaarlijk. Dat wist u toch? Dat staat op elk pakje.'<br class="calibre2"/>Maar zoals
het al heel mijn leven gaat: die dingen bedenk ik pas achteraf. 
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>