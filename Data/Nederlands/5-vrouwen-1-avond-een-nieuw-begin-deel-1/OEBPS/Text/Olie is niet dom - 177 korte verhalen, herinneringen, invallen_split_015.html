<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_15">
<b class="calibre1">16. Driestuiverroman</b></p>
<p class="western"><br class="calibre2"/>
</p>
<p class="western">Toen eind 1949 Onze
Jongens terugkeerden naar het vaderland en Indonesië zelfstandig
werd, bleef een kleine Nederlandse Militaire Missie achter om kennis
over te dragen aan het Indonesische Leger. Mijn KNIL-vader hoorde
daarbij. Hij gaf les in militair boekhouden, de cijfers wisten niet
hoe snel ze hem moesten gehoorzamen. De vertrekkende soldaten lieten
veel achter, onder andere kisten vol boeken. Ze belandden bij
sergeant van der Wal, de fourier van de missie. Luilekkerland voor
een leesgrage jongen als ik. Meestal waren het wat mijn moeder
driestuiverromans noemde, romantische verhalen, 'soaps' avant la
lettre. <br class="calibre2"/>Ik las er zoveel dat ik jaren later een schabloon
opschreef voor het genre. Zie hieronder. Wie het wil gebruiken kan
zijn/haar gang gaan.</p>
<p class="western"><b class="calibre1">1001 verhalen </b><br class="calibre2"/>Het
eigenlijke verhaal speelt zich meestal af tussen Walter en Jeanne of
Anita of Helen, vrouwspersonen die vaag afsteken tegen het heldere
beeld van de man Walter: een wilskrachtig gelaat, gebruind door de
winterzon, met blauwe staalgrijze ogen en een brede kloof in <br class="calibre2"/>de
gladgeschoren en frisgeurende kin. <br class="calibre2"/>Walter. Als hij een vrouw
aankijkt beweegt de spin in haar kruis. <br class="calibre2"/>Van Jeanne of Anita of
Helen weten we alleen dat ze zacht van aard is, eigenlijk niet het
type voor de onserieuze Walter. In haar voetzog kruipt een halve
minnaar, een mindere man: Otto de brildrager, de jongen die vroeger
zo ziek was dat hij er nog krom van loopt. Otto, die vroeger
bedplaste, wat niemand meer weet. En ook iets lager van stand meestal
(bijvoorbeeld de gouverneur van het jongere broertje van Jeanne of de
jonge pianoleraar van Anita of de zoon van één van de
pachters van Helen's vader). <br class="calibre2"/>Otto is de man die in gezelschap de
stilte overeind houdt. Een gevoelige ziel waar Jeanne of Anita of
Helen haar hart bij kan uitstorten en die haar wijst op mooie
passages in de schilderijen van Manet. <br class="calibre2"/>Soms denkt Otto 'zal ik
haar hand grijpen?' en soms denkt zij 'wat doe ik als hij mijn hand
grijpt?' <br class="calibre2"/>Dan komt Walter (een polo-vriend van haar broer, iemand
die haar bijna omver rijdt in zijn witte Porsche of nog mooier: de
bijna-verloofde van haar vriendin), op een huisfeestje danst hij met
<br class="calibre2"/>haar en kijkt haar diep aan. Er beweegt een spin in haar kruis,
maar Jeanne voelt alleen dat haar hart smelt. Ook Walter is bewogen:
zij is zo eerlijk en zacht. <br class="calibre2"/>De eerstvolgende dagen of weken
rijden zij elke dag paard, van pianolessen komt weinig, de
schilderijen van Manet zijn vergeten. <br class="calibre2"/>Walters ongedurigheid is
verdwenen, voor het eerst in zijn leven voelt hij zich vreemd rustig.
Jeanne (of Anita) voelt zich vreemd opgewonden. <br class="calibre2"/>Iedereen
voorvoelt waar dit op uit moet draaien, ook Otto die het tweetal
bespiedt als zij op een open plek in het bos enige tijd hand in hand
zitten alvorens verder te rijden. Hij besluit tot een wanhoopsdaad
(een anonieme brief, een gearrangeerde ontmoeting tussen Anita en de
zuster van de door Walter tot zelfmoord gedreven dienstmaagd) en het
komt tot een felle woordenwisseling tussen Helen en Walter. Walter
rijdt kwaad weg in zijn witte Porsche en Anita snelt naar de
torenkamer om te snikken. Otto realiseert zich dat nu zijn kans is
gekomen, hij gaat Jeanne langzaam achterna. De treden kraken, het
zweet staat in zijn handen. De deur van de kleine torenkamer is open.
<br class="calibre2"/>In tegenlicht ziet hij Helen voor het venster zitten, geluidloos
lopen de tranen haar over de wangen. <br class="calibre2"/>Otto's hart krimpt ineen
maar hij weet dat hij voor haar bestwil gehandeld heeft. Langzaam
steekt hij zijn hand uit naar haar zachte, meestal blonde haar. Op
dat moment stormt iemand de trap op, het is de teruggekomen Walter.
'Vergeef mij,' en hij knielt bij haar neer. <br class="calibre2"/>Otto trekt zich
langzaam terug, hij klimt omlaag en gaat in de Porsche zitten. Voor
het eerst merken we dat hij ook auto kan rijden, iets wat helemaal
niet bij hem past. Hij keert de wagen en rijdt de poort uit. <br class="calibre2"/>De
avond vindt hem, met een benzineloze auto in de weilanden van Sankt
Antonskirche. Er grazen enkele koeien in de omtrek en verder is het
stil.</p>
<p class="western"><br class="calibre2"/>
</p>
</body>
</html>