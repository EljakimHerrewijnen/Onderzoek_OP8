<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_138">
<b class="calibre1">137. Hair</b></p>
<p class="western"><br class="calibre2"/>
</p>
<p class="western">Geloof het of niet,
maar ooit zat Amsterdam stikvol blanken. De enkele verdwaalde neger
uit Suriname of de Antillen kreeg een nieuwsgierige ontvangst en een
pilsje: wat doe je hier in de kou, man? Er was één
Amerikaanse troetelneger, Donald Jones, die onmiddellijk in de eerste
Nederlandse tv-sitcom werd opgenomen, Pension Hommeles.<br class="calibre2"/>In die
tijd, begin jaren zestig, was het de gewoonte dat mannen elke drie
weken naar de kapper gingen. Je las er <i class="calibre3">de Lach</i> of <i class="calibre3">de
Uitkijk</i> tot je aan de beurt was. Dan ging je op de Stoel zitten,
kreeg een wit laken omgeknoopt en zei beleefd: 'Gedekt graag'. Dat
betekende: laat nog wat haar aan de zijkanten over, en scheer niet
alles weg, stuk ellende.<br class="calibre2"/>Zo duidelijk durfde je het natuurlijk
niet te zeggen, want mannen uit die tijd waren enorm bang voor de
kapper. Dat zat in de cultuur van die jaren. Als jongetje had je bij
de buurtkapper al niets in te brengen. Je moeder gaf je het knipgeld
mee zonder fooi en het bloempot-model was voor hem het
makkelijkst.<br class="calibre2"/>Tegen de tijd dat je oud genoeg was om de barbier
duidelijk te maken wat hij wel of niet met je haar kon doen moest je
in militaire dienst. En daar werden burgerkappers betaald om in
recordtijd zoveel mogelijk recruten het voorgeschreven uiterlijk te
geven: coupe Colijn.<br class="calibre2"/>Voor de jonge lezers: Bert uit
Sesamstraat.<br class="calibre2"/>In een uiterste poging om aan dat lot te ontkomen gaf
elke dienstplichtige alles wat hij had aan de kapper. Een
rijksdaalder, soms een tientje. Wat je ook maar missen kon gaf je aan
de dienst-kapper in de hoop dat hij zijn tondeuse iets minder
rigoureus zou hanteren. Soms hielp het ook, soms kwam zo'n jongen van
de kapper terug met nog wat haar rond de slapen en in de nek.
Dolgelukkig was hij en hij werd omringd door maten die wilden weten
hoe hij dat voor elkaar had gekregen. Hij deed daar wel stoer over,
maar kon het nooit verklaren. En dat hield het systeem in stand:
honderd rekruten gaven hun laatste geld voor een fatsoenlijk kapsel,
en de ene die het kreeg wist niet waarom hij de gelukkige was. En de
rest bleef het dus stug proberen: je weet maar nooit...<br class="calibre2"/>Na de
diensttijd kwam ik terecht bij een oude kapper in de Bakkerstraat,
een dun straatje bij het Rembrandtsplein. De kapper was een kleine
man met fletse blauwe ogen en rode konen die zichzelf al jaren
geleden op de automatische piloot gezet had. Zijn handen trilden
nogal en zijn schaarbehandeling was daardoor wat onzeker geworden. Om
geen ongelukken te maken knipte hij zijn klanten zo min mogelijk. Dat
was precies waar ik altijd naar op zoek was geweest. En praten deed
hij ook al niet meer. De ideale kapper.<br class="calibre2"/>Op een middag zat ik op de
Stoel, de enige klant, toen hij binnen kwam: een grote goedgeklede
neger. Hij keek rond, schatte de situatie in en begreep dat hij moest
wachten op één van de wachtstoelen. Hij begon zijn
regenjas op te hangen toen de oude kapper ineens bij kennis kwam,
zich van mij los rukte en met de schaar in de hand begon te roepen:
'Nee, nee, nee.'<br class="calibre2"/>'What do you mean?' vroeg de neger. Een
Amerikaan, dacht ik te horen.<br class="calibre2"/>'No, no', herhaalde de kapper. Het
gebaar dat hij met zijn schaar gaf was duidelijk afwijzend.
Sluitingstijd? Naar een begrafenis? Plotseling pensioen? Ik giste
vrijblijvend.<br class="calibre2"/>'Ik kan zijn haar niet knippen', zei de oude kapper
tegen mij, 'ik weet niet hoe dat moet met die krulletjes'.<br class="calibre2"/>Intussen
was de neger boos geworden. Hij had zijn regenjas weer gepakt en zei
duidelijk articulerend: 'I heard that this treatment also existed in
Europe. But I didn't believe it. Now I do!'<br class="calibre2"/>De kapper verstond
geen Engels, in de spiegel keek hij mij hulpeloos aan. 'He doesn't
know how to cut your kind of hair', vertaalde ik, 'that is the only
problem. This is not discrimination'.<br class="calibre2"/>'I don't believe you. I've
seen and heard enough'. Met opgestreken zeil verliet hij het pand.
Zittend op de kapperstoel keek ik hem na. Was 'kind of hair' wel de
goede uitdrukking, had ik misschien 'type of hair' moeten zeggen?<br class="calibre2"/>Ik
was 23 en had nog een lang en arbeidzaam leven voor me. Vrouw en
kinderen had ik tegoed, veel kantoorgedoe tot het pensioen, maar ook
de jaarlijkse vakantie als passende beloning.<br class="calibre2"/>Toch is die kleine
gebeurtenis in de Bakkerstraat me al die jaren bijgebleven.<br class="calibre2"/>'Ja',
legde de oude kapper me uit, 'ik heb het één keer
eerder aan de hand gehad. Er kwam een Surinamer binnen en ik begon
hem te knippen. Maar ik merkte dat ik het niet kon. Al die krulletjes
moet je stuk voor stuk optillen en korter maken, ik wist niet hoe dat
moest. Ik zweette me rot.' Dat laatste overtuigde me. Hier was geen
sprake van discriminatie, maar van het oerprincipe van de Nederlandse
kapper uit die tijd: doe vooral geen moeite, en doe dat op je
gemak.<br class="calibre2"/>Een paar jaar later begon vanuit Amerika de revolutie:
Hair. Mannen gingen niet meer naar de kapper, lieten hun sierbeharing
naar hartenlust groeien, knipten het zelf één keer per
jaar bij. Nergens ter wereld werd die trend zo enthousiast ontvangen
als in Nederland en nergens heeft hij zo lang geduurd. In één
klap ging de mannenkappersbranche ten gronde, er was geen droog brood
meer mee te verdienen. Op het platteland werd de eerste jaren hier en
daar nog wat geknipt, maar toen onze langharige voetballers in de
jaren zeventig successen begonnen te boeken ging men ook in Groningen
en Drenthe niet meer naar de kapper.<br class="calibre2"/>Vijftien jaar duurde dit
anarchistische paradijs en ik heb er van genoten. Maar achteraf wil
ik best toegeven: het was geen gezicht. Nederland leek bevolkt door
zwervers, onguur langharig tuig waar je dit onder de zeespiegel
liggende hoogontwikkelde land eigenlijk niet aan kon
toevertrouwen.<br class="calibre2"/>En toen, begin jaren tachtig, kwam een jonge
generatie kappers op. Aardige, een beetje artistiekerige
haarkunstenaars, met namen als Mario en René. Geen gevestigde
middenstanders, eerder hoopvolle starters, met een bezorgde moeder
thuis.<br class="calibre2"/>De branche had geleerd van het verleden. Een coiffure
kostte wel meer dan vroeger bij de serie-kapper, maar je kon je haar
nu krijgen zoals je het wilde. Kappers waren klantvriendelijk
geworden.<br class="calibre2"/>En geloof het of niet, vanaf die tijd begon het aantal
zwarte vreemdelingen in Amsterdam toe te nemen.<br class="calibre2"/>De stad werd
kosmopolitisch, de stad werd leuk. Er is veel gefilosofeerd over de
oorzaak van dit verschijnsel, maar de verklaring die ik aanhang is
simpel: eindelijk konden ook kroesharigen in Amsterdam bij de kapper
terecht.</p>
<p class="western"><br class="calibre2"/>
</p>
</body>
</html>