<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_131">
<b class="calibre1">130. Terreur </b>
</p>
<p class="western"><br class="calibre2"/>
</p>
<p class="western">Ik hou van reizen, maar
de lol is er een beetje van af sinds ik bij het begin van elke
vliegreis in spreidstand moet staan terwijl een terreurbestrijder mij
onzedelijk betast. Want dat verhaal over die metalen schroeven in het
enkelbot, dat kan iedereen wel vertellen zie ik hem denken. Deze
veiligheidsbeambte behoort tot een snelgroeiende branche die z'n
bestaan te danken heeft aan angst voor terreur.</p>
<p class="western">Hoeveel zullen het er
langzamerhand zijn? De bewakers, de afluisteraars, de
email-analysten, maar ook hun opleiders, hun bazen, de ontwerpers en
fabrikanten van de hardware en software die nodig zijn. En dan ook
degenen die het materiaal moeten aanleveren voor de terreurbranche:
de bankbedienden die lijsten moeten maken van verdachte transacties,
de vliegmaatschappij-employees die tijdig de passagierslijsten moeten
doorgeven.<br class="calibre2"/>Honderdduizenden zullen het er inmiddels zijn en het
zal miljarden kosten. En al deze functionarissen hebben er belang bij
dat de vrees voor terreur blijft bestaan, want zonder onze angst
hadden zij geen baan. Kijk je naar het aantal slachtoffers van
terreurdaden, dan rechtvaardigt dat op het eerste gezicht niet de
grote inspanningen die verricht worden om ze te voorkomen. New York,
Bali, Madrid, Londen, Parijs, Brussel, dan heb je het wel ongeveer
gehad. Een paar duizend doden, heel wat minder dan er aan
verkeersslachtoffers vallen. Een dictator zou er zijn schouders over
ophalen en zich niet bang laten maken: mensen genoeg, die paar
duizend doden kan ik best missen. Daarmee zou de bodem uit de
terreurdreiging wegvallen, het zou voor de terroristen geen zin meer
hebben aanslagen te plegen.</p>
<p class="western">Maar wij zijn een
democratie, waar elk mensenleven telt en wij straffen met ons
stemgedrag regeringen af die er niet voor kunnen zorgen dat wij ons
individueel veilig voelen. En zo loopt elke democratische regering
zich nu dus het vuur uit de sloffen om ons er voortdurend aan te
herinneren hoe precair de situatie is en hoe goed zij ons beschermen.
Onze angst helpt hen aan de parlementaire macht.<br class="calibre2"/>Zo geredeneerd
versterken terreurbewegingen als ISIS. eigenlijk de democratie die
zij aanvallen. Niet slim!<br class="calibre2"/><br class="calibre2"/>
</p>
</body>
</html>