<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_98">
<b class="calibre1">99. Kamptijd</b></p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western">Van mijn derde tot mijn
zesde jaar heb ik doorgebracht in een Japans interneringskamp op
Midden-Java. Tweemaal keerde ik later terug naar die plek. En ik
schreef er er de tweede maal dit over:</p>
<p class="western"><br class="calibre2"/>
</p>
<p class="western"><i class="calibre3">Kamp Ambarawa</i></p>
<p class="western"> <br class="calibre2"/>In 1974 kwamen we
er ook langs, maar toen ik de chauffeur vroeg te stoppen bij het kamp
van de Japanners, zei hij: ‘Japanners? Maar die zijn allang
weg!’ Even was ik verbluft, maar daarna opgelucht: hij heeft
gelijk, wat doe ik hier? En we reden verder. Dat was toen, dertig
jaar geleden.<br class="calibre2"/>Eigenlijk zou ik het bezoek aan Ambarawa ook nu, in
2004, liever overslaan. <br class="calibre2"/>Maar ik kom hier vermoedelijk nooit meer.
En misschien herken ik nog iets.<br class="calibre2"/>Het kamp was destijds een
verlaten kazerne en ook nu nog blijkt het een kazerne-terrein van de
Indonesische Cavalerie.<br class="calibre2"/>Enkele tanks zijn zichtbaar en bezoek is
niet welkom.<br class="calibre2"/>Ambarawa blijkt een vriendelijk dorpje te zijn,
schitterend gelegen tussen de bergen. Ondanks de hoge dichte
schutting om het kamp moet ik als kind die mooie natuur in de verte
hebben gezien. Maar ik herinner me alleen maar dat het elk jaar
kouder werd en de honger erger.<br class="calibre2"/>De plaatselijke trots is het
spoorwegmuseum: een oud Hollands stationnetje uit het begin van de
twintigste eeuw met het opschrift Willem I en een aantal locomotieven
uit diezelfde tijd. Alles keurig gepoetst en onderhouden. We kopen
kaartjes voor de topattractie van dit museum: een<br class="calibre2"/>tochtje met een
lorrie over vijf kilometer spoor.<br class="calibre2"/>Ons kleine gezelschap kan
makkelijk in het wagentje en we tuffen vrolijk voorwaarts. Eerst door
een open veld met sawa’s, de bergen op de achtergrond. Ach, wat
is het hier mooi. Ik zie in de verte een paar barakken en besef dat
ik bijna zestig jaar na dato naar de plek kijk waar het kamp lag en
waar zo veel mensen zo lang zo ongelukkig waren. De snikhete appels
herinner ik me nog, waar je lang stond te staan tot eindelijk
iedereen geteld was. De moeders telden vooruit en prentten hun kind
het getal in dat geroepen moest worden als het aan de beurt was. Als
je het verkeerd zei, kreeg je moeder een klap. Ichi ni san shi go ro,
zo ongeveer klonk het Japanse tellen, weet ik na al die tijd nog.<br class="calibre2"/>Als
de lorrie een kampong nadert, trekt de machinist aan een koord en
enkele schrille fluittonen klinken door het dal. En we merken
vervolgens dat de lorrie niet dagelijks rijdt, want kinderen hollen
opgetogen met ons mee, boeren zwaaien vanaf de sawa, fietsers stappen
af en kijken om.      Ik zie een moeder die met haar kleuter op de
voorgalerij op een matje ligt uit te rusten, verrast overeind komen
om ons toe te wuiven.<br class="calibre2"/>‘Fotostop,’ zegt de conducteur
tien minuten later. We stappen uit te midden van wat pisangbomen en
terwijl we die braaf fotograferen, zien we wat de eigenlijke reden
van de stop is. Onder de zitting van de passagiersbank moet een
handel worden omgezet zodat de lorrie achterwaarts de terugtocht kan
beginnen. Het heeft iets lachwekkends, vijf kilometer achteruitrijden
met een bestuurder die al die tijd half omgekeerd over de passagiers
heen probeert te kijken.<br class="calibre2"/>De kinderen van het dorp maakt het niets
uit, die hollen weer vrolijk mee. De moeder zit nu klaar op haar
galerijtje en pakt het armpje van haar kleuter om die te laten
wuiven.<br class="calibre2"/>Ambarawa – de naam zal voortaan ook mooie
herinneringen met zich meebrengen, denk ik tevreden. 
</p>
<p class="western"><br class="calibre2"/>
</p>
</body>
</html>