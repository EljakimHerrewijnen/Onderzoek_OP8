<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_129">
<b class="calibre1">128. Ik en mij</b></p>
<p class="western"><br class="calibre2"/>
</p>
<p class="western">Al mijn hele leven zit
er een mannetje in mijn hoofd, dat meewarig toekijkt hoe mijn bestaan
verloopt. Ik was het alweer vergeten maar in 2000 heeft dat mannetje
een stuk geschreven in het blad <i class="calibre3">Propria Cures</i>. Ik schrok er
toch weer van toen ik het vandaag tegenkwam. 
</p>
<p class="western">Dus ik besta</p>
<p class="western">De overheersende emotie
is verveling, na 60 jaar in dit omhulsel. Het rookt en het drinkt en
het wordt elk jaar trager. Ik kijk nog wel eens mee in z'n spiegel en
het oogt al enkele jaren als een oud heertje, met diepe lijnen in het
gezicht waar de wangspieren het begeven hebben. Ik ga daar niet over,
net zo min als over de bloeddruk en de longschade en de langzaam
dichtslibbende aderen. Ik ben bewoner van het pand, niet de eigenaar
of de beheerder. Het doet z'n best en probeert mij in kaart te
brengen: id, ego, superego. De ziel, god, de genen die de mens
gebruiken als vehikel om te overleven. Theorieën te over. Het
omhulsel is niet arrogant, het is voortdurend op zoek naar mij, in de
hoop dat dat zin zal geven aan het bestaan. Het voelt vagelijk dat ik
er ben. Maar ik heb niets te bieden. Het denkt, dus ik besta. Maar
waarom en hoe lang nog?</p>
<p class="western">Laatst keken het
omhulsel en ik naar een science-fiction film. Doen we niet vaak, maar
het was laat en het alternatief was een herhaling van de
Nova-uitzending van die avond. Ik kon de keuze billijken. Halverwege
de film brak het borstgebeente van de helper van de held open en
verscheen de bloederige slangachtige kop van het buitenaardse wezen
dat zich in dit mens had genesteld.<br class="calibre2"/>Mijn omhulsel schrok en ik ook
even. Maar wat ik ook ben, dit niet. We zullen samen oud worden en
als het sterft zal ik vermoedelijk ook ophouden te bestaan. Als ik
niet al eerder uit verveling weggeëbd ben. Wat ik me nog wel
eens afvraag is: ben ik de enige? Of heb ik soortgenoten, machteloos
en zonder doel opgesloten in andere omhulsels?</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>