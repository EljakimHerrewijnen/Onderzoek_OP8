<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_25">
<b class="calibre1">26. Dierenfilm</b></p>
<p class="western"><br class="calibre2"/>
</p>
<p class="western">Al zappend beland ik
wel eens in een dierenfilm. Te land, ter zee, in de lucht, overal
zijn dieren. Ze worden gretig en met grote liefde gefilmd. En keer op
keer trap ik er in.<br class="calibre2"/>Het begint altijd heel rustig. Het leventje
van de familie Das in de dassenburcht. Het jonge hertje dat z'n
eerste stapjes doet. De bijzondere manier waarop de Rasta-tor zijn
kroost leert vliegen.<br class="calibre2"/>Je zit erbij en je kijkt ernaar met een
mengeling van vertedering en nieuwsgierigheid. Toch leuk om zo
vaderlijk door de commentator ingewijd te worden in de geheimen van
het dierenrijk. Rustgevender kan het bijna niet. En als je zo in
slaap gesust bent volgt de klap. Er komt een hyena in beeld, een
poema, een leeuw, een haai of voor het kleinere dierenvolk een lagere
killer van de natuur: de slang, de spin, de piranha.<br class="calibre2"/>En in de
kortste keren verdwijnt het dier of diertje waar je dankzij de
voorgaande beelden aan gehecht geraakt bent tussen de kaken van het
roofvolk. Niks meer leuk rondscharrelen volgens genetisch
overgedragen gedragspatronen, het is hap slik en weg.<br class="calibre2"/>Zo zit de
natuur in elkaar, dat weet ik ook wel. Heden mosselen, morgen gij.
Wie kent dat gezegde niet. Maar ik heb lang niet altijd zin om te
kijken naar dieren die elkaar afmaken. Want leuk is anders.<br class="calibre2"/>Zijn
er dan geen geweldloze natuurfilms? Natuurlijk wel. Alleen, je weet
nooit van te voren wat je te wachten staat als je aan zo'n
documentaire begint. Bij films over mensen is dat opgelost door ze te
benoemen: als er 'actiefilm' bij staat, of drama of science fiction
weet je dat er bloed kan vloeien en als je daar geen zin in hebt kies
je voor komedie of romantiek. Zo'n uitgebreide indeling hoeft bij
natuurfilms niet, een tweedeling is zat. Ik wil pleiten voor een
apart logo bij die films waar de dieren elkaar in leven laten en je
kan kijken zonder voortdurend beducht te zijn voor een
hap-slik-en-weg-einde van het onderwerp. IK WIL EEN LOGO VOOR
VEGETARISCHE NATUURFILMS!<br class="calibre2"/>Als ik minister word, en waarom zou dat
niet kunnen, dan ga ik hier toch eens een ballonnetje over oplaten.
Er zijn de laatste tijd heel wat minder zinnige ideetjes gelanceerd. 
</p>
</body>
</html>