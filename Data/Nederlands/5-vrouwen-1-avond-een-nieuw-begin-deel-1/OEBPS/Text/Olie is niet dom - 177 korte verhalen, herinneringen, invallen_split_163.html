<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_163">
<b class="calibre1">162. Voor Maja Indorf ( Tanahmerah 06-07-1940)</b></p>
<p class="western"><br class="calibre2"/>
</p>
<p class="western">Op de oude klassefoto's
uit Makassar en Surabaya waar ik in de jaren veertig en vijftig de
lagere en middelbare school bezocht staan altijd twee of drie witte
jongens en meisjes tussen de donkerder leerlingen. <br class="calibre2"/>Eén van
die kaaskoppen was ik. <br class="calibre2"/>Alhoewel geboren en getogen in Indië
had ik de pech dat mijn beide ouders uit Utrecht kwamen en zo blank
waren als blank maar kon zijn. <br class="calibre2"/>Ik dus ook. Ik zeg dat ik pech had
omdat je als blank jongetje op de scholen in Indonesië behoorde
tot een minderheidsgroep. <br class="calibre2"/>Je was ook grover gebouwd en bewoog wat
onhandiger dan je vriendjes die de bof hadden een scheut Indonesische
genen in hun mix te hebben. <br class="calibre2"/>Ik was veertien toen we in 1953 naar
Holland moesten, maar een echte Nederlander ben ik nooit geworden, al
heb ik uiterlijk alles mee om gewoon op te gaan in deze maatschappij.
<br class="calibre2"/>Maar in mijn hart hoor ik hier niet thuis, ik voel me geen
Hollander. <br class="calibre2"/>Ben ik dus toch Indisch? <br class="calibre2"/>Ik zou het graag van
mezelf willen zeggen en heb het ook wel eens gedaan. Maar geregeld
word ik op de vingers getikt: dat woord is voorbestemd voor de echte
Indo's. <br class="calibre2"/>Is er niet een naam voor mensen zoals wij, vroeg ik eens
aan Rudy Kousbroek, belanda's die opgegroeid zijn in de tropen en net
zoveel heimwee hebben naar hun geboorteland als de Indo's?
<br class="calibre2"/>Mestiezen, opperde hij, maar dat heeft voor mij een wat te
Mexicaanse klank. <br class="calibre2"/>Nederlands-Indisch noem ik mezelf tegenwoordig
wel eens, dan heb ik ook een identiteit. <br class="calibre2"/>Maar ik zal heel mijn
leven wel een beetje jaloers zijn op de echte Indo's. <br class="calibre2"/>Niet om hun
cultuur of levensstijl want die heb ik me van jongsafaan eigen
gemaakt. <br class="calibre2"/>Maar vooral om hun afkomst, die veel spannender is dan
de reeks Utrechtse aannemers en kleurenblinde behangers waar ik vanaf
stam. <br class="calibre2"/>Volgens mijn moeder zat er één Zwitser in
haar stamboom, maar daar word ik niet warm of koud van. <br class="calibre2"/>In de
stamboom van Indo's zitten behalve één of meerdere
bekoorlijke of goed kokende Adinda's altijd een hele rits
avontuurlijke Fransen, Duitsers, Belgen en een enkele verdwaalde
Engelsman of Portugees. <br class="calibre2"/>Dat is different cook.<br class="calibre2"/>Wat te doen,
als Nederlands-Indische man met een saaie stamboom?<br class="calibre2"/>Met zoet
gefluit kreeg ik een Indisch meisje in 1964 zo ver dat ze met mij
wilde trouwen.<br class="calibre2"/>We kregen twee zoons en wat ik zelf nooit kon
bereiken heb ik hen nu toch kunnen meegeven: ze zijn Indisch. Ze
hebben een kleurtje, een massa nationaliteiten in hun bloed en een
gezonde behoefte aan rijstmaaltijden. Zo is alles toch nog goed
gekomen.</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>