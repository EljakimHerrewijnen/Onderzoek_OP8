<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_130">
<b class="calibre1">129. Mijn Walter Mitty-ervaring</b></p>
<p class="western"><br class="calibre2"/>
</p>
<p class="western">Bij de directie</p>
<p class="western">Nooit gedacht dat ik zo
boos kon worden. Ik reikte over het bureau heen, greep hem met beide
handen bij de nek en kneep zijn strot dicht. Na de eerste
verbijstering probeerde hij zich te verzetten. Hij was groter dan ik
en ging er prat op dat hij dagelijks jogde en een goede conditie had.
Maar ik had lange armen en grote pianohanden. Het zware
directie-bureau tussen ons hielp, want met duwen en trappen bereikte
hij niets. Hij probeerde mijn nek te pakken en dat lukte tenslotte
ook. Maar toen had ik al een groot aantal seconden voorsprong. We
keken elkaar met uitpuilende ogen aan terwijl de tijd stil stond en
tegelijk verstreek. Wie zou het winnen?<br class="calibre2"/>Ik twijfelde niet en
voelde hem verslappen. Maar ik liet pas los toen hij bewusteloos
raakte. En ik keek naar hem. Dat moment kan ik niet goed beschrijven.
Wat mij betreft mocht hij dood zijn, de ellendeling. Maar moorden
wilde ik ook niet echt, hij was toch uiteindelijk niet meer dan een
kantoor-potentaatje.<br class="calibre2"/>Het was stil en ik keek gespannen naar hem.
Toen begon hij weer adem te halen, gierend eerst en later met een
hees bijgeluid.<br class="calibre2"/>Hij opende zijn ogen, bloeddoorlopen, en maakte
bange gebaren met zijn handen. 'Chgg' liet hij horen.<br class="calibre2"/>Het zou met
hem verder wel in orde komen.<br class="calibre2"/>'Arrogantie en onkunde is een
dodelijke combinatie als je een bedrijf wilt leiden', hoorde ik
mezelf zeggen, 'kijk daarmee uit.'<br class="calibre2"/>'Chahoem. Ochee.' gorgelde hij
terug. Ik verliet de kamer en buiten, in de gang, gaf ik met volle
overgave mijn maaginhoud terug.<br class="calibre2"/>Ik was een kantoorman, geen bully.
Maar hij had de grens overschreden van wat je pikt.</p>
<p class="western"><br class="calibre2"/>
</p>
</body>
</html>