<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bij_nacht_vermoord-1</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="Bij_nacht_vermoord" xml:lang="nl-NL">
  <div class="Basistekstkader">
    <p class="hoofdstukcijfer">1</p>

    <p class="plat-initiaal"><span class="_idGenDropcap-1">M</span>oord heeft lak aan tradities. Het gaat voorbij aan gevoelens. Het kent geen vakantie.</p>

    <p class="plat-inspring">Omdat moord haar zaak was, stond inspecteur Eve Dallas op kerstnacht in de vrieskou seal-it te spuiten op de hertenleren handschoenen die haar man haar enkele uren daarvoor had gegeven.</p>

    <p class="plat-inspring">Het telefoontje was minder dan een uur geleden gekomen, nog geen zes uur nadat ze een zaak had afgerond die haar had uitgeput en waarvan ze de naweeën nog in haar lichaam voelde. Haar eerste kerst met Roarke ging nog niet bepaald van een leien dakje.</p>

    <p class="plat-inspring">Aan de andere kant was het nog veel slechter uitgepakt voor rechter Harold Wainger. Zijn lichaam was midden op de ijsbaan bij Rocke­feller Center gedumpt. Hij lag op zijn rug, waardoor zijn glazige blik gericht was op de gigantische kerstboom die het symbool was voor de kerstgedachte die New York wilde uitdragen.</p>

    <p class="plat-inspring">Zijn naakte lichaam begon al donkerblauw te kleuren.</p>

    <p class="plat-inspring">De volle, zilverkleurige lokken die altijd zijn handelsmerk waren geweest, waren op grove wijze afgesneden. En al was zijn gezicht behoorlijk toegetakeld, ze had geen moeite hem te herkennen.</p>

    <p class="plat-inspring">Ze had ontelbare keren in zijn rechtszaal gezeten gedurende haar afgelopen tien dienstjaren bij de politie. Hij was, dacht ze, een stevige en stabiele man, met evenveel begrip voor de schimmige grijsgebieden van de wet als respect voor de essentie ervan.</p>

    <p class="plat-inspring">Ze ging op haar hurken zitten om de woorden die diep in zijn borstkas waren gebrand van dichtbij te bekijken.</p>

    <p class="streamer ParaOverride-7">OORDEELT NIET, OPDAT GIJ NIET GEOORDEELD WORDE</p>

    <p class="plat">Ze hoopte dat de brandwonden na zijn dood waren toegebracht, maar had zo haar twijfels. Hij was genadeloos afgeranseld, de vingers van beide handen waren gebroken. Diepe wonden bij zijn polsen en enkels wezen erop dat hij vastgebonden was geweest. Maar het afranselen noch de brandwonden waren de doodsoorzaak.</p>

    <p class="plat-inspring">Het touw dat was gebruikt om hem op te hangen zat nog stevig om zijn nek gesnoerd en sneed in het vlees. Zelfs dat was niet erg snel gegaan, besloot ze. Het leek er niet op dat zijn nek was gebroken en de gesprongen aders in zijn ogen en gezicht wezen erop dat hij langzaam was gewurgd.</p>

    <p class="plat-inspring">‘Hij wilde dat je zo lang mogelijk in leven bleef,’ mompelde ze. ‘Hij wilde dat je het allemaal zou voelen.’</p>

    <p class="plat-inspring">Op haar knieën bestudeerde ze het handgeschreven briefje dat vrolijk alle kanten op waaide. Het was als een obscene lendendoek op het kruis van de rechter bevestigd. De namenlijst stond in zorgvuldige, zwarte blokletters.</p>

    <p class="streamer ParaOverride-7">RECHTER HAROLD WAINGER</p>

    <p class="streamer">OFFICIER VAN JUSTITIE STEPHANY RING</p>

    <p class="streamer">PRO-DEOADVOCAAT CARL NEISSAN</p>

    <p class="streamer">JUSTINE POLINSKY</p>

    <p class="streamer">DOKTER CHARLOTTE MIRA</p>

    <p class="streamer">INSPECTEUR EVE DALLAS</p>

    <p class="plat ParaOverride-7"><span class="italic">Bewaar je mij tot het laatst, Dave?</span></p>

    <p class="plat-inspring">Ze herkende de stijl: met plezier toegebrachte pijn, gevolgd door een langzame, kwellende dood. David Palmer genoot van zijn werk. Zijn experimenten, zo had hij ze genoemd toen Eve hem drie jaar eerder eindelijk had opgespoord.</p>

    <p class="plat-inspring">Tegen de tijd dat ze hem achter de tralies had, had hij van acht slachtoffers een uitgebreid archief waarin zijn werk was gedocumenteerd. Sindsdien zat hij de acht keer levenslang uit die Wainger hem had gegeven, op een maximaal beveiligde afdeling voor psychisch gestoorden.</p>

    <p class="plat-inspring">‘<span class="italic">Maar</span> <span class="italic">je bent ontsnapt, nietwaar, Dave? Dit is jouw handelsmerk. Het martelen, de vernederingen, de brandwonden. Het lijk achterlaten op een openbare plek. Dit is geen copycat geweest</span>.</p>

    <p class="plat-inspring">‘Doe hem maar in een zak,’ beval ze en kwam vermoeid overeind. Het zag er niet naar uit dat de laatste dagen van 2058 erg feestelijk zouden worden.</p>

    <p class="plat-inspring">Zodra ze in haar auto stapte, zette Eve de verwarming op de hoogste stand. Ze trok haar handschoenen uit en wreef met haar handen over haar gezicht. Ze zou naar het bureau moeten om een verslag maken, maar dringender zaken verhinderden de rit naar het hoofdkwartier. Ze verdomde het om eerste kerstdag door te brengen omringd door smerissen.</p>

    <p class="plat-inspring">Via de dashboard'link nam ze contact op met de meldkamer om te zorgen dat iedereen op de lijst op de hoogte werd gesteld van het potentiële gevaar. Kerst of geen kerst, ze wilde bewakers in uniform op elk adres.</p>

    <p class="plat-inspring">Terwijl ze wegreed, schakelde ze haar computer in. ‘Computer, status van David Palmer, psychiatrisch patiënt in penitentiaire inrichting Rexal.’</p>

    <p class="plat-inspring"><span class="courier _idGenCharOverride-1">Bezig... veroordeeld tot achtmaal levenslang in buitenplanetaire inrichting Rexal, status: ontsnapt tijdens overplaatsing naar ziekenboeg, 19 december. Opsporingsonderzoek loopt.</span></p>

    <p class="plat-inspring">‘Ik denk dat Dave heeft besloten kerst thuis door te brengen.’</p>

    <p class="plat-inspring">Ze keek verstoord op toen een zeppelin boven haar kerstmuziek over de ontwakende stad tetterde. Laat die herdertjes maar in de stront zakken, dacht ze en belde haar commissaris.</p>

    <p class="plat-inspring">‘Commissaris,’ zei ze toen het gezicht van Whitney op het scherm verscheen. ‘Het spijt me u te moeten storen met kerst.’</p>

    <p class="plat-inspring">‘Ik ben al op de hoogte van rechter Wainger. Hij was een goed mens.’</p>

    <p class="plat-inspring">‘Ja, chef, dat was hij inderdaad.’ Ze zag dat Whitney een kamerjas aanhad. Een mooie, van goede kwaliteit, waarvan ze zich voorstelde dat het een cadeau van zijn vrouw was geweest. Roarke gaf haar voortdurend overdreven cadeaus. Ze vroeg zich af of Whitney ook zo ondersteboven was van zijn cadeaus als zij van de hare. ‘Zijn stoffelijk overschot wordt nu overgebracht naar het mortuarium. Ik heb de bewijslast verzegeld en ben onderweg naar mijn kantoor thuis.’</p>

    <p class="plat-inspring">‘Ik had hier liever een ander op gezet, inspecteur.’ Hij zag een flits in haar vermoeide ogen, het goudbruin werd donkerder. Toch bleef haar gezicht, met de scherpe hoeken, de stevige kin met het kuiltje en de volle, ernstige mond, koel en beheerst.</p>

    <p class="plat-inspring">‘Bent u van plan mij van deze zaak af te halen?’</p>

    <p class="plat-inspring">‘Je hebt net een zware, moeilijke zaak afgerond. Je adjudant is aangevallen.’</p>

    <p class="plat-inspring">‘Ik ga Peabody niet oproepen. Ze heeft genoeg te verduren gehad.’</p>

    <p class="plat-inspring">‘En dat geldt niet voor jou?’</p>

    <p class="plat-inspring">Ze deed haar mond open, en weer dicht. Lastig punt, dat moest ze toegeven. ‘Chef, mijn naam staat op die lijst.’</p>

    <p class="plat-inspring">‘Precies. Nog een goede reden om deze beker voorbij te laten gaan.’ Een deel van haar wilde dat, dat deel wilde heel graag de hele zaak opzij schuiven en naar huis gaan om op een normale manier kerst te vieren, iets wat ze nog nooit had meegemaakt. Maar ze dacht aan Wainger, beroofd van zijn leven en van zijn waardigheid.</p>

    <p class="plat-inspring">‘Ik heb David Palmer opgespoord en gebroken. Hij was mijn arrestant en niemand kent de krochten van zijn geest zoals ik die ken.’</p>

    <p class="plat-inspring">‘Palmer?’ Whitney keek verbaasd. ‘Palmer zit opgesloten.’</p>

    <p class="plat-inspring">‘Niet meer. Hij is de 19e ontsnapt. En hij is terug, chef. Ik herkende zijn stijl. De namen op de lijst,’ vervolgde ze, om haar punt te maken. ‘Die zijn allemaal met hem in verband te brengen. Wainger was de rechter tijdens zijn proces. Stephanie Ring was assistent-aanklager. Cicely Towers was de aanklager, maar zij is niet meer. Ring assisteerde. Carl Neissan was de advocaat die hij door de rechtbank kreeg toegewezen toen Palmer weigerde zelf een advocaat te nemen, Justine Polinsky was voorzitter van de jury. Dokter Mira heeft hem onderzocht en tegen hem getuigd tijdens de zitting. Ik heb hem ingerekend.’</p>

    <p class="plat-inspring">‘De mensen op de lijst moeten worden geïnformeerd.’</p>

    <p class="plat-inspring">‘Al gebeurd, chef. En er zijn al lijfwachten toegewezen. Ik kan de bestanden naar mijn thuisunit flitsen om mijn geheugen op te frissen, maar het is allemaal nog redelijk vers. Je vergeet niet gauw iemand als David Palmer. Een nieuwe agent zou helemaal van voren af aan moeten beginnen, dat kost tijd, iets wat we juist niet hebben. Ik ken deze man, ik weet hoe hij werkt, hoe hij denkt. Wat hij wil.’</p>

    <p class="plat-inspring">‘Wat wil hij dan, inspecteur?’</p>

    <p class="plat-inspring">‘Wat hij altijd al wilde: erkenning van zijn genialiteit.’</p>

    <p class="plat-inspring">‘Het is jouw zaak, Dallas,’ zei Whitney na een lange stilte. ‘Los het op.’</p>

    <p class="plat-inspring">‘Jawel, commissaris.’</p>

    <p class="plat-inspring">Ze verbrak de verbinding terwijl ze door het hek reed van het ontzagwekkende herenhuis waarvan Roarke zijn thuis had gemaakt.</p>

    <p class="plat-inspring">IJs van een nachtelijke storm glom als zilveren zijde op kale takken. Sierheesters en dennenbomen glinsterden mee. Daarachter verrees het huis, een elegante vesting, een getuigenis van een vorige eeuw met haar prachtige bakstenen en de vele vierkante meters glas.</p>

    <p class="plat-inspring">In het mistroostige halfduister van de ochtend, flakkerden prachtig opgetuigde kerstbomen achter verschillende ramen. Roarke had zich nogal in de kerstsfeer gestort, dacht ze met een bescheiden glimlach. Ze hadden geen van beiden ooit bergen vrolijk ingepakte cadeautjes onder mooi versierde kerstbomen gekend. Allebei hadden ze een ellendige jeugd gehad en dat hadden ze op verschillende manieren gecompenseerd. Zijn manier was om zaken te verwerven, en een van de rijkste en machtigste mannen ter wereld te worden. Linksom of rechtsom. De hare was om haar lot in eigen hand te nemen en onderdeel te worden van het systeem dat haar als kind in de steek had gelaten.</p>

    <p class="plat-inspring">Haar manier was de wet. De zijne was, of was geweest, het omzeilen van de wet.</p>

    <p class="plat-inspring">Nu, nog net geen jaar nadat een andere moord hen bij elkaar had gebracht, waren ze een eenheid. Ze vroeg zich af of ze ooit zou begrijpen hoe ze dat samen voor elkaar hadden gekregen. Ze liet haar auto voor de deur staan en liep de trap op, een soort rijkdom binnen waarvan een mens slechts kon dromen. Oud opgepoetst hout, fonkelend kristal, goed onderhouden antieke kleden, kunstwerken waar musea een moord voor zouden doen.</p>

    <p class="plat-inspring">Ze trok haar jas uit en gooide hem over de trapleuning. Toen krabbelde ze tandenknarsend terug en hing hem toch maar op. Summerset, de aide-de-camp van Roarke, en zij waren een wapenstilstand overeengekomen in hun persoonlijke oorlog. Ze ging niet schieten tijdens de feestdagen, bedacht ze.</p>

    <p class="plat-inspring">Zij kon zich inhouden als hij dat kon.</p>

    <p class="plat-inspring">Slechts matig tevreden dat hij niet zoals gewoonlijk naar de foyer was gekronkeld om naar haar te sissen, liep Eve door naar de woonkamer.</p>

    <p class="plat-inspring">Roarke zat daar bij het haardvuur en las de eerste druk van Yeats die zij hem had gegeven. Het was het enige cadeau dat ze had kunnen bedenken voor een man die alles al had en zelfs de fabrieken bezat waarin alles werd gemaakt.</p>

    <p class="plat-inspring">Hij keek op en lachte haar toe. Ze voelde vlinders in haar buik, zoals zo vaak. Alleen al die blik, alleen al die glimlach en ze voelde zich helemaal opgewonden. Hij zag er zo... perfect uit, dacht ze. Hij had gemakkelijke, zwarte kleding aan en zijn lange, slanke lichaam zat ontspannen in een stoel die waarschijnlijk tweehonderd jaar geleden was vervaardigd.</p>

    <p class="plat-inspring">Hij had het gezicht van een god met ondeugende bedoelingen, met vlammende Iers-blauwe ogen en een mond gemaakt om een vrouw van haar stuk te brengen. Macht stond hem goed. Net zo sluik en sexy, dacht Eve, als de weelderige zwarte lokken die bijna tot zijn schouders reikten.</p>

    <p class="plat-inspring">Hij sloeg het boek dicht, legde het aan de kant en stak zijn hand naar haar uit.</p>

    <p class="plat-inspring">‘Het spijt me dat ik weg moest.’ Ze kwam bij hem staan en liet haar vingers tussen de zijne glijden. ‘Het spijt me nog meer dat ik boven aan het werk moet, minstens een paar uur.’</p>

    <p class="plat-inspring">‘Heb je eerst een momentje?’</p>

    <p class="plat-inspring">‘Ja, misschien. Eventjes.’ En ze liet toe dat hij haar op zijn schoot trok. Liet toe dat haar ogen zich sloten en dat ze even kon zwelgen, in zijn geur en hoe hij voelde. ‘Niet echt de dag die je voor ogen had.’</p>

    <p class="plat-inspring">‘Dat krijg je als je met een smeris trouwt.’ Ierland zong zachtjes in zijn stem, de lichtvoetige tongval van een dichter. ‘Als je van een smeris houdt,’ zei hij en kuste haar.</p>

    <p class="plat-inspring">‘Je komt behoorlijk bedrogen uit, momenteel.’</p>

    <p class="plat-inspring">‘Niet vanwaar ik nu zit.’ Hij liet zijn vingers door haar korte, bruine haar gaan. ‘Jij bent wat ik wil, Eve, de vrouw die haar huis verlaat om de doden bij te staan. En degene die wist wat een boek van Yeats voor mij zou betekenen.’</p>

    <p class="plat-inspring">‘Ik ben beter met de doden dan met cadeaus kopen. Anders had ik wel meer ingeslagen.’</p>

    <p class="plat-inspring">Ze keek naar de berg cadeaus onder de kerstboom, geschenken waarvan het uitpakken haar meer dan een uur had gekost. Hij lachte om haar beschaamde blik.</p>

    <p class="plat-inspring">‘Weet je, inspecteur, wat mij het meest pleziert wanneer ik jou cadeaus geef, is hoezeer ze jou van je stuk brengen.’</p>

    <p class="plat-inspring">‘Ik hoop dat je dan voorlopig je lolletje hebt gehad.’</p>

    <p class="plat-inspring">‘Mmm,’ was zijn enige reactie. Ze was niet gewend aan cadeaus, dacht hij, als kind had ze niets dan leed gekregen. ‘Heb je al bedacht wat je met het laatste pakje gaat doen?’</p>

    <p class="plat-inspring">Het laatste cadeau dat ze had geopend, was een lege doos geweest. Hij had genoten toen hij haar verwarde frons zag. Evenzo genoot hij van haar grote grijns toen hij haar vertelde dat het een dag was. Een dag die ze mocht vullen met wat ze maar wilde. Hij zou haar meenemen naar een door haar gekozen bestemming, ze zouden doen wat zij bedacht. Op aarde of buitenplanetair. In het echt of in de holokamer.</p>

    <p class="plat-inspring">Welke tijd, plek of wereld ook, ze hoefde er maar om te vragen.</p>

    <p class="plat-inspring">‘Nee. Ik heb nog niet genoeg tijd gehad om erover na te denken. Het is een groot cadeau, dat wil ik niet verspelen.’</p>

    <p class="plat-inspring">Ze leunde nog een ogenblik ontspannen tegen hem aan, bij het knapperende haardvuur en de stralende boom. Toen trok ze zich terug. ‘Ik moet aan de bak. Er zit veel uitzoekwerk aan deze zaak en ik wil Peabody vandaag nog niet lastigvallen.’</p>

    <p class="plat-inspring">‘Waarom laat je mij niet een handje helpen?’ Hij glimlachte om de automatische afwijzing die hij in haar ogen las. ‘Dan sta ik voor één dagje in Peabody’s stevige schoenen.’</p>

    <p class="plat-inspring">‘Deze zaak heeft geen enkel verband met jou, en dat wil ik zo houden.’</p>

    <p class="plat-inspring">‘Des te beter.’ Hij gaf haar een klein zetje en kwam zelf ook overeind. ‘Ik kan je helpen met het nalopen van gegevens en zo, dan zit je niet de hele kerst aan je bureau vastgeketend.’</p>

    <p class="plat-inspring">Ze begon nee te schudden maar bedacht zich. De meeste gegevens die ze wilde opvragen waren toch openbaar. En wat niet openbaar was, had ze toch wel met hem gedeeld als ze de zaak hardop aan het overdenken was.</p>

    <p class="plat-inspring">Bovendien was hij goed.</p>

    <p class="plat-inspring">‘Goed, jij mag mijn drone zijn. Maar als Peabody weer op krachten is, vlieg jij eruit.’</p>

    <p class="plat-inspring">‘Lieveling.’ Hij nam haar hand, drukte er een kus op en aanschouwde haar norse blik. ‘Omdat je het zo aardig vraagt.’</p>

    <p class="plat-inspring">‘En niet de kantjes ervanaf lopen,’ voegde ze toe. ‘Je werkt in mijn diensttijd.’</p>
  </div>
</body>
</html>
