<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_108">
<b class="calibre1">107. Kul</b></p>
<p class="western"><br class="calibre2"/>
</p>
<p class="western">Voor de verandering
toch maar weer eens een voorbeeld van onzin. Onlangs verscheen in
alle media het volgende bericht:</p>
<p class="western">'Een kwart van de
Nederlandse jongeren heeft waarschijnlijk gehoorschade. Dat
concluderen onderzoekers van het Academisch Medisch Centrum Amsterdam
op basis van de resultaten online zelftesten. <br class="calibre2"/>Tussen 2010 en 2014
deden meer dan 300.000 mensen zo'n online hoortest. Een kwart van de
deelnemers van tussen de 12 en 25 jaar scoort al slecht op deze
online hoortesten. Een slechte uitslag geeft een indicatie dat er
sprake is van gehoorschade.'(einde bericht)</p>
<p class="western">Waarom is dit onzin?
Dat kan je al in de tweede zin van het bericht zien. Want het gaat om
de resultaten van online ZELFTESTEN. Ik doe die test elke keer als
mijn gade roept dat ik doof begin te worden. Ik slaag overigens met
vlag en wimpel, wat ik haar stevig inwrijf, maar dit terzijde. Het
kernpunt is dat wie deze test doet, dat uit eigen beweging doet, en
daar dus een reden voor heeft. De deelnemers vormen dus niet wat in
publieksonderzoek een 'representatieve steekproef'' van jongeren
genoemd wordt, een steekproef waarin alle soorten jongeren in de
goede verhouding gerepresenteerd zijn. Het is dus in elk geval NIET
waar dat 25% van de jongeren gehoorschade heeft. De werkelijkheid kan
veel lager liggen, maar ook veel hoger. Lager, als de test vooral
gedaan werd door jongeren die al last van hun gehoor hadden, een
permanente piep bijvoorbeeld. Hoger als de test vooral gedaan wordt
door jongeren die - bijvoorbeeld door dit soort berichten - bang zijn
voor gehoorklachten, maar feitelijk nog goede oren hebben. <br class="calibre2"/>Het
zou een zegen zijn voor wat tegenwoordig 'De Media' heet als er in de
redactie altijd iemand zat die iets wist van statistiek en
steekproeftrekking. Maar dat vergt kennis. En kennis is duur.</p>
<p class="western"><br class="calibre2"/>
</p>
</body>
</html>