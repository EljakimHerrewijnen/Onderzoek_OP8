<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_92">
<b class="calibre1">93. Azië in de sport  </b>                                   
                                                                     
                          
</p>
<p class="western">                       
                                                                     
                                                            Waarom
lopen, zwemmen en springen Aziaten zo weinig wereldrecords, winnen ze
nooit een wereldvoetbal-toernooi en zie je ze weinig op het
basketbalveld? En waarom zijn ze niet zoals de Denen goed in
badminton, niet zoals de Zweden goed in tafeltennis en niet zoals de
Nederlanders goed in vechtsporten? Is dat toeval, heeft het te maken
met klimaat en omstandigheden, is het iets genetisch?<br class="calibre2"/>Je leest er
weinig over, het is gevaarlijk terrein want voor je het weet ben je
een racist.                Maar ik moet toegeven, het onderwerp boeit
me en de titbits aan informatie over dit onderwerp die je soms in
kranten aantreft in de rubriek 'wetenschap', consumeer ik dan ook
gretig, al kijk ik wel schichtig om me heen.<br class="calibre2"/>En kijk eens aan, er
zijn verklaringen. <br class="calibre2"/>Zo lopen Aziaten geen wereldrecords omdat ze
gemiddeld te klein zijn en hun zwaartepunt te laag ligt, het is
wetenschappelijk vastgesteld. Kaukasiërs, een volk dat ik op de
atlas niet kan vinden maar heel Europa schijnt te bewonen, hebben wel
een grotere lengte maar ook dat te lage zwaartepunt. Alleen zwarten
uit de USA en de Caraïben hebben èn de goede grote lengte
èn het zwaartepunt op de goede plek.<br class="calibre2"/>En dan heb je 1.3%
voordeel ofwel enkele hondersten van een seconde op de 100 meter.<br class="calibre2"/>Ja,
dan kan je het als Aziaat of Kaukasiër wel schudden.<br class="calibre2"/>Het
wachten is op het moment dat de atleten uit het thuisland in Afrika
zo goed gevoed worden dat ze hun Amerikaanse broeders kunnen
beconcurreren, zowel qua lengte als zwaartepunt. Dan is het uit met
de pret voor Usain Bolt.<br class="calibre2"/>Is het op de langste afstanden anders?
Ademloos keek ik naar een documentaire van Deense huize, waar men
wilde weten waarom nu godverju alleen atleten uit Kenia en omliggende
landen lange afstanden winnen en de rest er hijgend achteraan loopt.
Simpel: hun kuitbeen is lichter, een paar ons slechts, maar op de
10.000 meter scheelt dat kilo's en dus kilometers.<br class="calibre2"/>Maar hoe zit
het met voetbal, een sport waar lichaamsbouw er weinig toe doet? Ook
daar scoren de Aziaten slecht. Kan het met het klimaat te maken
hebben? Bij 30 graden Celsius en grote luchtvochtigheid achter een
bal aanhollen lijkt me geen genoegen. Ook het onvermogen om te
transpireren kan een rol spelen. Ik herinner me dat ik, reizend door
Indonesië, genant zat te zweten in een busje, met naast mij een
kurkdroge ambenaar in een net pak. Hij was kennelijk beter op de
tropische temperatuur gebouwd dan ik. Maar wat zou er gebeuren als we
tegen elkaar zouden moeten voetballen? Zou hij dan niet sneller
oververhit raken dan de vrijelijk zwetende belanda? Guus Hiddink
opperde nog een andere verklaring.<br class="calibre2"/>In 2002 haalde Zuid-Korea onder
zijn leiding de halve finale van het wereldkampioenschap. De coach
verklaarde dat hij veel moeite had gedaan om spelers te vinden die
niet bang waren om af te gaan. Want dat was in zijn ogen de zwakte
van Aziatische landen: de schaamtecultuur, die voorkwam dat men
risico's nam. In plaats van de bal op te eisen en er iets inventiefs
mee te doen probeerden de voetballers de bal juist zo snel en zo
gevaarloos mogelijk af te spelen: tikkie breed. Na Guus' vertrek was
het meteen afgelopen met de Koreaanse successen. Maar als hij gelijk
had is er nog hoop voor de Aziaten, want culturen kunnen veranderen
al vergt dat tijd. Zo rond het jaar 2500 zie ik ze nog wel een WK
winnen.</p>
</body>
</html>