<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_164">
<b class="calibre1">163. Muis</b></p>
<p class="western"><br class="calibre2"/>
</p>
<p class="western">Gisternacht, toen ik
een tv-opname afkeek, liep er weer eens een muis op z'n dooie
akkertje langs mij heen. Er zijn weinig zaken die mij zo ergeren als
een muis die net doet alsof je er niet bent. Met mijn rechtervoet gaf
ik een dreun op onze houten vloer. De muis schoot weg en mijn
weledelgeschapen gemalin daalde ongerust de trap af: 'Ben je
gevallen?'</p>
<p class="western">Ik ben al enige tijd op
zoek naar een bij voorkeur niet dodelijke muizenval. En die zijn er.
Mijn voorkeur ging uit naar een val waarvan het klepje achter de muis
dicht valt zodra hij zich te goed doet aan het lokaas. Dan zou ik hem
naar het dichtstbijzijnde park brengen en hem daar loslaten, was de
gedachte. Maar hoeveel van die vallen je er ook plaatst en wát
je er ook aan lekkers in doet, onze muizen verdommen het humaan
gevangen te worden. In arren moede en met een grote hekel dan maar
een 'harde klap'-val geplaatst. Twee stuks had ik besteld, tweemaal
was het raak en zag ik hoe treurig klein zo'n muisje wordt als hij
eenmaal dood is. Een heel stuk kleiner dan wanneer hij parmantig en
welgedaan om je voeten heen trippelt. Beide keren gooide ik de
lijkjes snel weg in de vuilnisbak. Met de harde-klap-val die hun
ondergang was geworden. <br class="calibre2"/>'Ik laat ze altijd een dag liggen,' zei
mijn zoon toen hij hoorde dat ik een muis gedood had. 'Dan zijn ze
stijf geworden.'<br class="calibre2"/>Ik keek hem bevreemd aan. 'Waarom zouden ze stijf
moeten worden?'<br class="calibre2"/>'Nou, dan krijg je ze makkelijker los. Ik heb het
in het begin gedaan als ze nog zacht waren, maar dat was heel
vervelend. Als je een dag wacht zijn ze stijf. Ook een beetje
uitgedroogd. Dan laten ze makkelijker los.'<br class="calibre2"/>Het duurde even
voordat we allebei begrepen dat hij zijn muizenval steeds
hergebruikte en dat ik steeds nieuwe koop. Voor die twee euro ga ik
niet pulken aan een dooie muis. Dat is het verschil tussen een pa met
een goed pensioen wonend in Oud-Zuid en de arme student die hij was
toen hij ging wonen in één van Amsterdams favoriete
muizenwijken.<br class="calibre2"/>Ik kreeg de indruk dat hij – inmiddels ouder
geworden en beter beloond – verrast was door mijn radicale
oplossing. Misschien niet zo'n gek idee zag ik hem denken. 
</p>
<p class="western">Hij is al lang vergeten
dat ik vroeger zijn speelkameraadjes na hun dood in een houten kistje
legde en in de tuin begroef. Hij hield ratjes en die worden die niet
ouder dan pakweg 2 jaar. Terwijl hij bedroefd toekeek, verzorgde ik
de begrafenis. Eén keer begroef ik het beestje voordat hij van
school thuis was gekomen. We hadden het ratje dood aangetroffen en ik
wilde hem het verdriet besparen. Maar ik kreeg het in een grote
lading over me heen.                                                 
                       'Hij heeft geen afscheid kunnen nemen,' legde
mijn vrouw me uit nadat ze hem rustig had gekregen en hij weer kon
praten. Ik pakte de schop, groef het kistje weer op en zag tot mijn
schrik dat het dekseltje het had begeven. De huid van het ratje zat
vol aarde.                                              Met een
zachte verfkwast heb ik het beestje schoon gekregen en het in een
houding gezet alsof het nog leefde. Dat hoorde bij het ritueel. Toen
riep ik hem, hij maakte een levensechte tekening van het diertje, nam
afscheid en ik begroef het kistje weer. Ik bezwoer hem geen nieuwe
ratjes meer te nemen: korte vreugde en lang verdriet. Hij ging
akkoord, het werden konijnen, die gingen langer mee. En ik nam me
voor nóóit meer een zacht rattenlijfje in mijn vingers
te nemen. En dat strekt zich ook uit tot muizen. Vandaar...<br class="calibre2"/>Af en
toe zoek ik nog of er nieuwe humane muizenvallen zijn waar de onze
zich misschien wél in willen begeven. Maar helaas, het gaat
juist de andere kant op.<br class="calibre2"/>Vandaag kwam ik weer een behoorlijk wrede
tegen. De bijbehorende tekst luidt:</p>
<p class="western">'Deze muizenval met 3
gaten werkt op een zeer unieke wijze. Door een metalen lus, wordt de
muis gestikt.<br class="calibre2"/>Deze val is veilig voor kinderen en volkomen
pijnloos voor mensen. Vergroot de kans op vangen met 2 gaten!'</p>
<p class="western">Misschien – in
vergrote vorm – een idee voor landen zoals Indonesia waar men
de doodstraf nog uitoefent. Drie tegelijk! Goedkoper dan gas,
goedkoper dan kogels. En volkomen pijnloos voor mensen, garandeert de
fabrikant.</p>
<p class="western"><br class="calibre2"/>
</p>
<p class="western"><b class="calibre1">164. Laatste ronde!</b></p>
<p class="western"><br class="calibre2"/>
</p>
<p class="western">Waarom kunnen Aziaten
zo slecht tegen alcohol? Dat is bekend, de meeste Aziaten en
Arabieren hebben een andere samenstelling van de enzymen die helpen
bij de afbraak van alcohol, waardoor drinken bij hen snel leidt tot
een roes en blozende wangen.</p>
<p class="western">Maar hoe komen de
Europeanen dan wél aan de goede enzymensamenstelling?<br class="calibre2"/>Dat
is een kwestie geweest van stug doordrinken.</p>
<p class="western">Zoals bekend liep men
vroeger dag in dag uit in licht aangeschoten toestand rond. Schoon
water was, vooral in de steden, zelden beschikbaar. Maar bier werd
gebrouwen met schoon rivierdrinkwater en was dus een goed
alternatief. Ook had men ontdekt dat alcohol de drank zuiverde.</p>
<p class="western">Tussen 1350 en 1500
dronk men in Nederland per hoofd van de bevolking zo'n 400 liter bier
per jaar en in de eeuw daarna, dankzij de consumptie van gezouten vis
en gezouten vlees steeg dat zelf tot 6 liter per dag! Weliswaar had
dat bier maar 2% alcohol, maar omgerekend naar het huidige 5% bier
komt dat toch neer op 2.4 liter per persoon per dag!</p>
<p class="western">Een vrolijke tijd moet
dat geweest zijn. Omdat de mens nu eenmaal instinctief de behoefte
heeft te blijven functioneren maakte het lichaam van de Europeanen na
eeuwenlang stevig innemen uiteindelijk het enzym aan dat de afbraak
van alcohol versnelde. Men leerde alcohol te verdragen en de Gouden
Eeuw kon beginnen.</p>
<p class="western">Het destijds nuttige
enzym is voor de huidige Europeaan sinds de uitvinding van het
kraanwater eigenlijk alleen maar lastig. Zo is dronken worden voor
ons een dure liefhebberij geworden, want waar Chinezen en Japanners
al na één glaasje in gezang uitbarsten (vandaar al die
karaoke-bars in Azië) hebben de meeste Europeanen heel wat meer
nodig.</p>
<p class="western">Als we iets slimmer
waren geweest hadden we dat kunnen voorkomen. Want wat was
uiteindelijk de oorzaak van het verschil tussen Europeanen en
Aziaten?</p>
<p class="western">Terwijl in de eeuwen
vóór de uitvinding van het schone kraanwater de
Europeaan maar één keuze had: aangeschoten door het
leven gaan of sterven, hadden de Aziaten een ander middel ontdekt .
Ze dronken thee. Om thee te kunnen maken moest er kokend water zijn.
En gekookt water bleek gezond.<br class="calibre2"/>Zo bleven de thee-drinkende Aziaten
ziektevrij en hadden dus de antiseptische werking van alcohol niet
nodig.<br class="calibre2"/>Dát was de reden waarom zij niet het evolutionaire
enzym ontwikkelden dat de Europeanen al eeuwen met zich meedragen.</p>
<p class="western">Wie is er nu beter af?
Dat lijkt me moeilijk te bepalen. Want wat bij de Europeanen in
vroeger tijden vanzelf geschiedde: een levenslange roes dankzij de
dagelijkse alcohol-inname, misten de Aziaten natuurlijk.</p>
<p class="western">Maar omdat het leven nu
eenmaal vráágt om troostmiddelen gingen zij massaal aan
de opium. En ik zit nu te wachten op het onderzoek dat aantoont
waarom Europeanen zo slecht kunnen tegen opiaten. Er is vast wel een
enzym of daaromtrent dat de Aziaten wel ontwikkeld hebben en dat
Europeanen missen.</p>
<p class="western"><br class="calibre2"/>
</p>
</body>
</html>