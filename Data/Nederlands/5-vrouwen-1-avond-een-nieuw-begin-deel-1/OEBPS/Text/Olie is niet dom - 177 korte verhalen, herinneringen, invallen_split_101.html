<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_101">
Mensenkinderen (3)</p>
<p class="western"><br class="calibre2"/>Varkens, wat een
tuig. Grote vette lichamen en op de kop kleine onverschillige oogjes
met witte oogharen. In een uithoek van de tuin stonden ze eeuwig te
slobberen aan het stinkende afval dat ze dagelijks met emmers vol van
oom Andreas kregen. Het was druk in de tuin want naast kippen liepen
er ook drie manilla-eenden rond. De vierde zat al een paar maanden op
vijf eieren. Dat werd te gek. 'Hoe lang duurt dat?' hoorde ik oom
Andreas vaak vragen aan mensen, maar niemand wist het precies.       
                                                                     
                                                            Op een
dag kwam er een KL-er langs, een dienstplichtige soldaat, vers uit
Holland. Hij zat op een trekker, met twee kleine wielen voor en twee
kolossale wielen achter en hij zou een boomstronk uittrekken. De
trekker zette zich schrap, de ketting stond strak maar aan de stronk
viel niets te zien, die stond maar. Hij reed achteruit naar de boom,
we stonden allemaal te kijken, en nam een aanloopje. Niets gedaan.
Hij stapte af, het was een lange jongen met een zacht gezicht en hij
kwam uit Noord-Brabant. Oom Andreas nam hem mee naar binnen voor een
glas bier. Ik bleef bij de trekker en keek naar de knoppen en
stangen. Niet lang daarna kwamen ze weer naar buiten. Oom Andreas was
een hoofd kleiner en eigenlijk erg mager. Zijn bruine gezicht zag er
een beetje gelig en ziek uit, hij liep een beetje sjokkend. Ze gingen
samen naar de broedende manilla-eend.<br class="calibre2"/>‘t Is over, jongen,’
riep oom Andreas. Hij nam de eend op en zette hem opzij. De vijf
eieren lagen er nog. Hij pakte ze op en gaf er en paar aan de KL-er.
Samen liepen ze weg en ik volgde. 'Wat gaat u doen, oom Andreas?'
vroeg ik. 'Kijk maar,' zei hij.<br class="calibre2"/>We liepen naar de varkens die
direct kwamen aanlopen en hun stopcontacten door het hek staken. Oom
Andreas gooide één ei stuk, het struif vloog over de
grond en de varkens duwden elkaar opzij om het op te slobberen. Snel
gooide hij er nog twee achteraan. Toen wierp de KL-er de laatste twee
weg. Eén ervan pakte anders uit. De schil brak en er kwam een
klein kuiken vrij. Het lag vochtig op de grond in de rommel en het
bewoog eigenlijk niet. Pas toen de varkens eraan kwamen liet het een
beweging zien met beide pootjes. De drie varkens stortten zich er
gelijk op en ik kon eigenlijk niet goed zien hoe het afliep.</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>