<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_150">
<b class="calibre1">149. Jan Pieterszoon Coen </b>
</p>
<p class="western"><br class="calibre2"/>Er was 50 jaar
geleden een bekende behangfirma in Amsterdam die Ende heette en ik
heb lang met de gedachte gespeeld hen een nieuwe reclameslogan te
sturen: 'Ende dispereert nimmer!'<br class="calibre2"/>Wie kent tegenwoordig die
uitdrukking nog?<br class="calibre2"/>Het was de in commandotoon gestelde opmontering
die Jan Pieterszoon Coen zond naar zijn mannen in de door de Engelsen
bedreigde vesting Jacatra (tegenwoordig Jakarta). <br class="calibre2"/>'En wanhoopt
nooit!' betekent het eigenlijk. Uiteindelijk heb ik er maar vanaf
gezien deze slogan naar de firma Ende te sturen. De reputatie van
Gouverneur Generaal Coen (1587 – 1629) begon in de jaren zestig
immers al behoorlijk te tanen. <br class="calibre2"/>En terecht, want wat hij in de
slechts 42 jaar van zijn bestaan heeft aangericht aan moordpartijen
(o.a. het afslachten van vrijwel de totale bevolking van het
specerijen-eiland Banda) hebben weinigen hem kunnen nadoen. <br class="calibre2"/>Geweld
was aan de orde van de dag in die tijd en als 'moord' zag men dat
niet. Het werd gerechtvaardigd als het uitschakelen van politieke
vijanden of het veroveren van win(st)gebieden.. <br class="calibre2"/>Maar één
voorval uit zijn leven mag toch wel als moord beschouwd worden. Juist
omdat het geen enkel politiek doel diende en zo persoonlijk en
volstrekt onnodig was, <br class="calibre2"/>Saartje Specx (1616 – 1636) was de
buitenechtelijke dochter van een Japanse vrouw en Jaques Specx (een
belangrijke VOC-ambtenaar en later ook enige tijd Gouverneur
Generaal). Toen vader Specx in 1628 met verlof ging liet hij zijn
dochter achter onder de hoede van Coen en zijn jonge vrouw Eva Ment.
Een jaar later, Saartje was twaalf of misschien dertien, werd zij in
huize Coen betrapt met de 16-jarige Pieter Kortenhoef, een jonge
vaandrig. Meermalen hadden zij de liefde bedreven, waartoe Saartje
ook een matje op de grond had klaargelegd. Pieter had haar een
huwelijksaanzoek gedaan, wat normaal gegolden zou hebben als excuus
voor hun daden. Men werd in die tijd wat vroeger volwassen. Maar
Coen, die het tweetal zelf betrapte, ontstak in grote woede. Hij
beschouwde de ongevraagde toegang van Kortenhoef tot zijn verblijven
als majesteitsschennis en strafte het tweetal zwaar, met tegenzin
gesteund door de rechters-van-dienst. Pieter werd de volgende dag
onthoofd, waarbij Saartje moest toekijken. En Saartje zelf werd door
Coen veroordeeld tot verdrinking in een ton (ondersteboven vermoedt
mijn gruwelbrein), maar omdat zij nog geen veertien was (de minimale
leeftijd voor een doodstraf), kwam ze ervan af met een geseling in
het openbaar. <br class="calibre2"/>Vader Specx was des duivels toen hij terugkwam in
de kolonie en vernam wat er gebeurd was. Maar Coen was intussen
overleden en alhoewel Specx zijn opvolger werd als
Gouverneur-Generaal, kon hij de geschiedenis niet meer terugdraaien.
Toch is deze volstrekt onnodige wreedheid Coen na zijn dood blijven
achtervolgen. In het vaderland werd er schande van gesproken, Busken
Huet noemde het in één adem met de moord op de
Banda-bevolking en Slauerhoff verwerkte het in een toneelstuk over
Coen, dat tijdens zijn leven nooit werd opgevoerd en waarvan de
premi<span class="calibre11">è</span>re in 1948
door Burgemeester d'Ailly van Amsterdam werd verboden vanwege de
gevoeligheden rondom de politionele acties. <br class="calibre2"/>Coen zou het
vermoedelijk allemaal koeltjes hebben bekeken, als hij het mee had
kunnen maken. 'Ende dispereert nimmer' gold ook voor hemzelf.</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>