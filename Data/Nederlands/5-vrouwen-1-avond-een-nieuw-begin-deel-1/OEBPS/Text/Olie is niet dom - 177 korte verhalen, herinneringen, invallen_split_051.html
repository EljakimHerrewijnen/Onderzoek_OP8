<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_51">
<b class="calibre1">52. De geuren van mijn jeugd</b></p>
<p class="western"><br class="calibre2"/>
</p>
<p class="western">Hebben landen een eigen
geur? <br class="calibre2"/>Toen ik in 1974, na een verblijf van drie maanden in mijn
geboorteland Indonesië terugkeerde in Amsterdam, trof mij vooral
de zoete geur van hondenpoep als de kenmerkende geur van mijn
woonplaats. <br class="calibre2"/>Ga je in Nederland het platteland op dan heerst daar
in warmere seizoenen de geur van uitgereden mest. <br class="calibre2"/>Moeilijk te
omschrijven, dat aroma. <br class="calibre2"/>Een hint van ammoniak doorweven met een
snufje azijnzuur en de nageur van vers gemalen zwarte peper, zou een
wijnkenner kunnen zeggen. Samengevat: stank.<br class="calibre2"/>Maar wat is de
kenmerkende geur van Indonesië? <br class="calibre2"/>'De geur van de stad in de
warme avond: klapperolie, fruit, zoete krètèk-tabak,
trassi, rook van houtskoolkomforen.' <br class="calibre2"/>Dat schreef Hella Haasse
herkennend toen zij in 1969 terugkeerde naar haar geboorteland.<br class="calibre2"/>In
vergelijking met Nederland is Indonesië een kakofonie van
geuren. <br class="calibre2"/>En elk daarvan kan plotselinge herinneringen oproepen als
je zo'n geur later elders tegenkomt. <br class="calibre2"/>Toen ik als jonge man in
Nederland café's begon te bezoeken en experimenterend een oude
jenever bestelde, wist ik niet wat me overkwam toen ik het glaasje
naar mijn mond bracht. <br class="calibre2"/>Die geur kende ik!<br class="calibre2"/>Dat smeerde je op je
rug, in Indië. Tegen de rode hond!<br class="calibre2"/>Voor velen van de huidige
generatie zal dit een onbegrijpelijke mededeling zijn. <br class="calibre2"/>Rode hond
(Rubella) geldt in Nederland als een virusziekte die vooral bij
zwangere vrouwen riskant kan zijn. <br class="calibre2"/>Maar in mijn jeugd werd de
term ook gebruikt voor warmte-uitslag van de huid die je in de tropen
door transpiratie kon oplopen. <br class="calibre2"/>En daar werd een mengsel van
talkpoeder en oude jenever op gesmeerd. <br class="calibre2"/>Dat hielp, de huiduitslag
verdween binnen een dag. <br class="calibre2"/>Maar dat glaasje jenever kreeg ik 15
jaar later dus niet naar binnen.<br class="calibre2"/>Talkpoeder heette bedak en had
z'n eigen, wat zoetige maar toch frisse geur. <br class="calibre2"/>Als je moeder na
haar ochtendbad in de mandikamer aangekleed was en langs je liep rook
je de bedak waarmee zij - met zo'n grote poederdons - het
toiletpoeder op haar lichaam had geklopt. <br class="calibre2"/>Ook die geur brengt mij
direct terug in de tropen.<br class="calibre2"/>Eén geur uit mijn jeugd wil ik
nooit meer tegenkomen. <br class="calibre2"/>In Surabaya ging ik bijna elke middag op
de fiets naar het zwembad dat een paar honderd meter verder lag. <br class="calibre2"/>Ik
kwam dan langs een onbebouwd stukje land met hoog onkruid, een
ondiepe droge sloot ervoor. Op een middag rook ik al fietsend iets
onbestemd onaangenaams dat uit die hoek kwam. <br class="calibre2"/>De dag daarop was
de geur wat sterker geworden. <br class="calibre2"/>Weemakend, doordringend, agressief.
Meurend.<br class="calibre2"/>Haastig fietste ik door en eenmaal buiten de geurkring
haalde ik enkele keren diep adem om mijn longen schoon te krijgen.
<br class="calibre2"/>De stank werd elke dag erger, tot ik het niet meer kon harden en
besloot er iets aan te doen. <br class="calibre2"/>Ik stapte af en liep naar de plek
waar de bron van de geur moest zijn. <br class="calibre2"/>Ultra-stank was het
geworden, tot hoge temperatuur verhit door de genadeloze tropenzon.
<br class="calibre2"/>Het teisterde de longen, het brandde in je neus, je wist niet hoe
snel je weg moest wezen. <br class="calibre2"/>Maar ik zette door, kneep mijn neus
dicht en keek. <br class="calibre2"/>En ik zag de ergste geur van mijn jeugd: dode kat.</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>