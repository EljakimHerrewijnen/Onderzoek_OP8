<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_123">
<b class="calibre1">122. Piekerans van een schrijver (2)</b></p>
<p class="western"><br class="calibre2"/>
</p>
<p class="western">Toen ik behoorde tot de
opkomende jonge schrijvers van de jaren zeventig kreeg ik wel eens
vragen over mijn opvattingen ten aanzien van wat ik bij voorkeur
achteloos 'de schrijverij' noemde. Mijn boeken duidde ik toen als
'boekjes' aan, ik wilde ten koste van alles de indruk vermijden dat
ik mezelf als een belangwekkend auteur beschouwde.<br class="calibre2"/>Ze waren ook
wel opvallend dun, want omdat ik alleen in werk-vakanties tijd had
(in die tijd nog maar drie weken plus een paar 'snipperdagen') was
een roman van 100 boekpagina's mijn limiet.       De uitgever walste
dat dan dankzij een grotere letter, een kleinere bladspiegel en een
inventieve paginering uit tot ca 150 pagina's, zodat het nog net een
roman genoemd kon worden.                    En zo verwierf ik een
reputatie als talentvolle, zuinig schrijvende veelbelovende
romancier. En dat ben ik tot op hoge leeftijd gebleven.              
                                                                     
               Toen mijn twee welgeschapen (en nog steeds
vrijgezelle!) zoons en mijn edelaardige gezellin voor mijn verjaardag
in 2001 mijn website maakten kozen ze enkele van mijn uitspraken uit
die eerste tijd en plaatsten ze op de nog lege pagina 'Artikelen'
onder de titel 'Schrijvers en schrijven'. En ik moet toegeven, ik zou
dit allemaal nu ook gezegd kunnen hebben. Zo weinig ben ik dus
veranderd. Niks bijgeleerd: ik wist alles al. Hier zijn ze:</p>
<p class="western">`Ik situeer mijn
verhalen graag in situaties die ik uit eigen ervaring ken. Ik schrijf
bij voorkeur in de ik-vorm omdat dan in elk geval één
personage niet verzonnen hoeft te worden.'</p>
<p class="western">`Wat mij ontzettend
ergert zijn boeken die uitgelegd moeten worden, alsof je dan pas kan
begrijpen waar het over gaat. Dat vind ik zoiets belachelijks. Als
symboliek gebruikt is, waarvoor een criticus nodig is om die te
duiden, dan heeft die schrijver het niet goed gedaan.'</p>
<p class="western">`Ik wil mijn werk
ontdoen van alle literaire franjes. Het liefst schrijf ik een verhaal
zonder dat de lezers merken dat er woorden gebruikt zijn.'</p>
<p class="western">`Er zijn allerlei
soorten schrijvers, die wat mij betreft allemaal mogen bestaan. De
schrijver als Leraar, de schrijver als Onderzoeker, de schrijver als
Verslaggever. Ik hoor bij een vierde categorie, de schrijver als
Lotgenoot, ik beleef mijn genoegen eraan om te vertellen wat een mens
zoal kan overkomen en hoe je je daar tegen te weer kan stellen of
eraan ten onder kan gaan.'</p>
<p class="western">`En wat de manier van
schrijven betreft, ga ik altijd van het standpunt uit dat alles wat
er in een verhaal gebeurt, vanuit de hoofdpersoon moet worden
geschreven en verder geen geëmmer. Ik beschrijf dus alleen de
dingen die de ik-figuur kan zien of horen of denken of voelen. Meer
dan dat is pretentieuze moeilijkdoenerij. Moet je niet willen.'</p>
<p class="western"><br class="calibre2"/>
</p>
</body>
</html>