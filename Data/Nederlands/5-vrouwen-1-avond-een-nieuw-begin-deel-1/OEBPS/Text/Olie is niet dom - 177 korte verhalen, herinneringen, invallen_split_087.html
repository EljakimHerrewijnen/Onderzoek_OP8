<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_87">
<b class="calibre1">88. Jan Mulder (4)</b></p>
<p class="western"><br class="calibre2"/>
</p>
<p class="western">Ik was gedurende 8 jaar
uitgever-directeur van bladen als <i class="calibre3">Vrij Nederland </i>en <i class="calibre3">Opzij</i>,
die toen in een succes-periode waren (ik bofte). In dat kader had ik
één keer met Jan Mulder te maken. Ik schreef over die
gebeurtenis een verhaal. De 'Hans' in het verhaal ben ik.</p>
<p class="western">Opzij jubileum 1992</p>
<p class="western">Twee columnisten kwamen
gelijktijdig aan bij de ingang van de zaal. Jan Mulder met
nieuwsgierige lichte tred, Ischa Meijer op zere voeten, de ogen wat
uitpuilend. Ze herkenden Hans vaag en knikten. Hij liep even met hen
op en luisterde naar hun conversatie.<br class="calibre2"/>'Wat betalen ze jou nu?'
vroeg Mulder.<br class="calibre2"/>'Tweehonderd,' zei Meijer, 'het houdt niet
over.'<br class="calibre2"/>'Ja,' zei Jan vertwijfeld, 'ik kan geen nee zeggen. Maar
het is natuurlijk niks. Voor vijfhonderd woorden. En dan moet je ook
nog komen opdraven om het voor te lezen.'<br class="calibre2"/>Vandaag werd het
twintigjarig jubileum van Opzij gevierd in de Wintertuin van
Krasnapolsky.<br class="calibre2"/>En daar zou iets vervelends gaan gebeuren, deelde
Opzij's hoofdredacteur Cisca Dresselhuys<br class="calibre2"/>Hans een dag voor de
gala-avond mee. Er was een groepje dat zich de Witte Vrouwen noemde
en dat wilde demonstreren tegen de stringente vreemdelingenpolitiek
die VVD-leider Bolkestein bepleitte.<br class="calibre2"/>'Ik vind het vreselijk,' zei
Cisca, 'als je iemand uitnodigt als spreker, dan moet die het woord
kunnen voeren zonder lastiggevallen te worden. Zo ben ik opgevoed.
Maar ja, Opzij kan moeilijk feministes gaan verhinderen om te
demonstreren.'<br class="calibre2"/>Hans knikte, klaar om mee te gaan denken. Maar dat
was al gebeurd. In overleg met Bolkestein en de dames was
overeengekomen dat zij in de gelegenheid zouden zijn om een korte
demonstratie te houden, maar daarna zonder problemen zouden
vertrekken. De bewaking was ingelicht en zou<br class="calibre2"/>er niet op los gaan
slaan.<br class="calibre2"/>'Dus Hans, op naar de barricaden,' zei Cisca en vertrok wat
vroeger naar haar woonplaats Hilversum om de kapper te bezoeken zodat
zij die avond toonbaar zou zijn.                                     
                                                                     
                   													   Na een korte inleiding gaf Cisca
de eregast het woord.<br class="calibre2"/>'Hier is Frits Bolkestein.' Ze begaf zich
van het podium, waarna de grijzende politicus het trapje beklom en
zich achter de katheder posteerde.<br class="calibre2"/>'Dames en heren,' verklaarde
hij. Onmiddellijk sprongen twee dames het toneel op en probeerden met
lakens de politicus te omhullen. Zoals afgesproken stond het toneel
in no time vol met bewakers die Bolkestein ontzetten. Hans voelde
zich verplicht daaraan mee te doen, als eindverantwoordelijke.<br class="calibre2"/>Voor
hij wist wat hem overkwam, had hij zich ook op het toneel begeven en
stond daar wat loos te gebaren naar de bewakers die druk bezig waren
de dames van het toneel af te trekken en de lakens van Bolkestein.
<br class="calibre2"/>Vanaf de voorste rij stond Jan Mulder op en begaf zich met snelle
tred naar de uitgang van de zaal. Het tafereel duurde hooguit een
halve minuut, toen was het podium weer leeg en stond Bolkestein
opnieuw alleen achter de katheder. Hans was achter in de zaal gaan
staan en keek toe hoe hij zijn speech hervatte: 'Zoals ik al zei:
Dames en Heren.' De zaal applaudisseerde dankbaar. Hans liep de zaal
uit om te kijken of hij Jan Mulder kon vinden. Bij de garderobe stond
een ingehuurde studente.<br class="calibre2"/>'Heb je Jan Mulder gezien?'<br class="calibre2"/>'Mulder?'
Ze had duidelijk nog nooit van hem gehoord.<br class="calibre2"/>'Een man, jaar of
vijfenveertig. Erg veel plooien in zijn gezicht.'<br class="calibre2"/>'O die. Ja, die
greep zelf zijn jas en was zo de deur uit.'<br class="calibre2"/><br class="calibre2"/>De volgende dag
probeerde Hans Jan Mulder telefonisch te bereiken, maar niemand had
zijn telefoonnummer.<br class="calibre2"/>Uiteindelijk schreef hij Jan een brief om uit
te leggen dat het allemaal niet zo ernstig was als het hem die avond
kennelijk geleken had, omdat Bolkestein tevoren geïnformeerd was
dat er gedemonstreerd zou worden. Hij schreef dat hij er natuurlijk
begrip voor had dat Jan weggelopen was en bood aan de column te
betalen, al was hij niet voorgedragen.<br class="calibre2"/>Jan Mulder reageerde niet.
Maar later die week schreef hij in de Volkskrant een snerende column
over een functionaris van Opzij die hem had verteld dat de zogenaamde
aanval van twee dames op Bolkestein doorgestoken kaart was. Het was
een georganiseerde rel geweest!<br class="calibre2"/>Iedereen wist het al bij
voorbaat!<br class="calibre2"/>Wat een bedrog! Schande! Schande in het kwadraat!</p>
<p class="western">Wat is dat een vreemd
mens geworden, dacht Hans.<br class="calibre2"/>Bang weglopen, je daar vermoedelijk
voor generen en dat dan overschreeuwen met zo'n stukje.<br class="calibre2"/>Een avond
lang probeerde hij een reactie te schrijven.<br class="calibre2"/>Maar hij besloot het
erbij te laten zitten. Jan was de wereld van de gewone mensen
ontstegen en veranderd in een tiradeclown.</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>