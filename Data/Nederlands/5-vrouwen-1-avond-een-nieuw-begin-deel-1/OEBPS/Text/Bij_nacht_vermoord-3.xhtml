<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bij_nacht_vermoord-3</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="Bij_nacht_vermoord" xml:lang="nl-NL">
  <div class="Basistekstkader">
    <p class="hoofdstukcijfer">3</p>

    <p class="plat-initiaal"><span class="_idGenDropcap-1">D</span>e auto van Stephanie Ring stond nog op zijn vaste plek in de parkeergarage. Haar bagage was netjes in de achterbak opgeborgen. Eve liep om het voertuig heen, op zoek naar sporen van een worsteling, bewijsmateriaal dat misschien ongemerkt was achtergebleven na de ontvoering.</p>

    <p class="plat-inspring">‘Er zijn twee manieren waarop hij te werk gaat,’ zei ze evenzeer tegen zichzelf als tegen de agenten die een stukje verderop stonden te wachten. ‘De ene is het huis binnendringen met een list – door zich voor te doen als bezorger of onderhoudspersoneel; de andere is ze op een rustige plek belagen. Hij besteedt veel tijd aan het in kaart brengen van hun routines en gewoontes, vaste routes en dagindeling. Hij houdt al die gegevens bij in een logboek, netjes geordend en wetenschappelijk opgezet, samen met de biodata van elk slachtoffer.’</p>

    <p class="plat-inspring">Ze waren voor hem niet slechts proefkonijnen, peinsde ze. Het was persoonlijker van aard, op het individu gericht. Dat maakte het opwindend voor hem.</p>

    <p class="plat-inspring">‘In beide gevallen,’ vervolgde ze, ‘gebruikt hij een stunner, haalt ze snel neer, neemt ze vervolgens mee in zijn eigen voertuig. Werken de beveiligingscamera’s hier?’</p>

    <p class="plat-inspring">‘Ja, chef.’ Een van de agenten gaf haar een geseald zakje discs. ‘We hebben beslag gelegd op schijfjes van de afgelopen drie dagen, omdat de verdachte het slachtoffer voorafgaand aan haar ontvoering misschien heeft achtervolgd.’</p>

    <p class="plat-inspring">Eve trok haar wenkbrauwen op. ‘Miller, is het niet?’</p>

    <p class="plat-inspring">‘Chef.’</p>

    <p class="plat-inspring">‘Goed bedacht. Je werk zit erop. Ga naar huis en zet je tanden in een lekker stuk vlees.’</p>

    <p class="plat-inspring">Ze verdwenen niet op slag maar bleven ook niet bepaald rondhangen. Eve deed het zakje in haar tas en wendde zich tot Roarke. ‘Waarom doe jij niet hetzelfde? Ik ben over een paar uur klaar.’</p>

    <p class="plat-inspring">‘Wíj zijn over een paar uur klaar.’</p>

    <p class="plat-inspring">‘Ik heb geen assistent nodig om het appartement van Ring te doorzoeken.’</p>

    <p class="plat-inspring">Roarke nam haar arm in de zijne en bracht haar naar haar auto. ‘Je hebt de agenten naar huis laten gaan,’ zei hij en startte de motor. ‘Iedereen op Palmers lijst heeft beveiliging. Waarom jij niet?’</p>

    <p class="plat-inspring">‘Dat hebben we al besproken.’</p>

    <p class="plat-inspring">‘Deels.’ Hij reed achteruit en verliet de parkeergarage. ‘Maar ik ken jou, inspecteur. Jij hoopt dat hij de volgorde door elkaar gaat gooien en besluit vast achter jou aan te komen. En je wilt niet dat er breedgeschouderde uniformen naast je staan om hem af te schrikken.’</p>

    <p class="plat-inspring">Ze trommelde een ogenblik met haar vingers op haar knie. In minder dan een jaar tijd had hij haar vanbinnen en vanbuiten leren kennen. Ze voelde zich niet helemaal op haar gemak bij die gedachte. ‘Wat is je punt?’</p>

    <p class="plat-inspring">Hij kreeg bijna een glimlach op zijn gezicht bij het horen van de ergernis in haar stem. ‘Ik bewonder de moed van mijn vrouw, haar toewijding aan haar plicht.’</p>

    <p class="plat-inspring">‘Dat “mijn vrouw” heb je ertussen geplakt om mij te stangen, hè?’</p>

    <p class="plat-inspring">‘Uiteraard.’ Tevreden pakte hij haar hand en kuste haar knokkels. ‘Ik blijf rondhangen, Eve. Wen er maar aan.’</p>

    <p class="ornamentje">❧</p>

    <p class="plat">Het doorzoeken van het appartement van Stephanie Ring was niet meer dan routine en leverde niets anders op dan een blik in het opgeruimde leven van een alleenstaande carrièrevrouw die zichzelf graag omringde met mooie spullen en haar geld spendeerde aan een stijlvolle garderobe.</p>

    <p class="plat-inspring">Eve dacht aan de naakte vrouw, gehurkt als een dier in de kooi, krijsend van doodsangst.</p>

    <p class="plat-inspring"><span class="italic">Hij doodt haar op dit moment</span>. Eve wist het. En ze kon hem niet tegenhouden.</p>

    <p class="plat-inspring">Terug in haar thuiskantoor, bekeek ze nogmaals de disk die Palmer naar Nadine had gestuurd. Ditmaal dwong ze zichzelf te negeren wat er precies gebeurde en zich alleen op de omgeving te richten.</p>

    <p class="plat-inspring">‘Geen ramen,’ merkte ze op. ‘De vloer en de muren zien eruit als beton en verouderde baksteen. De hele ruimte beslaat niet meer dan negen bij zes meter. Het is waarschijnlijk een kelder. Computer, pauze. Haal sector acht tot vijftien naar voren. Uitvergroten.’</p>

    <p class="plat-inspring">Ze ijsbeerde terwijl de computer aan het werk was, ging daarna dichter bij het scherm staan. ‘Daar, een traptrede. Treden, een deel van een leuning. Daarachter een soort van – wat is het – een verwarmingsketel of een watertank. Hij heeft een schuilplaats gevonden. Die moet afgezonderd liggen,’ vervolgde ze, zonder haar ogen van het scherm af te wenden. ‘Hij kan niet werken in een ruimte waar mensen hem kunnen horen. Zelfs als het geluiddicht was gemaakt, blijft het gevaar van pottenkijkers bestaan. Schoonmakers, onderhoudsmensen. Dat soort volk.’</p>

    <p class="plat-inspring">‘Geen appartementencomplex of kantoorgebouw,’ beaamde Roarke. ‘En met die treden lijkt het niet op een opslagruimte. Aan die verwarmingsketel te zien is het een flink gebouw, maar allerminst nieuw. Niets wat de afgelopen twintig jaar is gebouwd heeft zo’n ketel. Hij zal de voorkeur geven aan een locatie in de stad, denk ik zo?’</p>

    <p class="plat-inspring">‘Ja, hij zal in de buurt van al zijn doelwitten willen zijn. Hij zou niet voor de buitenwijken gaan, zelfs woonwijken lijken me niet aannemelijk. Dave is een echte stedeling en New York is zijn terrein. Een privéwoning. Dat moet wel. Maar hoe komt hij aan zo’n woning?’</p>

    <p class="plat-inspring">‘Vrienden?’ stelde Roarke voor. ‘Familie?’</p>

    <p class="plat-inspring">‘Palmer had geen hechte vriendenkring. Hij is een solist. Hij heeft ouders. Ze zijn verhuisd na de rechtszaak. Dat ging onder de Wet ter Bescherming van Slachtoffers en Nabestaanden.’</p>

    <p class="plat-inspring">‘Afgeschermde bestanden.’</p>

    <p class="plat-inspring">Ze hoorde vaag een lach in zijn stem en draaide zich om met een boze blik. Een ogenblik worstelde ze met de mogelijke procedure. Ze zou toestemming kunnen krijgen om het adres van de familie Palmer te achterhalen. Het zou minimaal twee werkdagen kosten om door de logge bureaucratie te waden. Of ze zou het probleem naar Roarke kunnen doorschuiven en binnen enkele minuten krijgen wat ze wilde.</p>

    <p class="plat-inspring">Ze hoorde het gekrijs van Stephanie Ring in haar hoofd galmen.</p>

    <p class="plat-inspring">‘Je zult niet-geregistreerd materieel moeten gebruiken. CompuGuard heeft waarschijnlijk automatisch hun dossier geblokkeerd.</p>

    <p class="plat-inspring">‘Ik heb niet lang nodig.’</p>

    <p class="plat-inspring">‘Ik blijf ondertussen hieraan werken.’ Ze gebaarde naar het scherm. ‘Wellicht heeft hij een klein steekje laten vallen waardoor er nog een aanwijzing aan het licht komt.’</p>

    <p class="plat-inspring">‘Oké.’ Hij liep naar haar toe en nam haar gezicht in zijn handen. Hij boog naar haar toe en zoende haar lang, traag en diep. Terwijl hij dat deed, voelde hij haar lichaam zich ontspannen.</p>

    <p class="plat-inspring">‘Ik kan dit prima aan, Roarke.’</p>

    <p class="plat-inspring">‘Of je het nu wel of niet kunt, je doet het toch wel. Zou het kwaad kunnen om me heel even vast te houden?’</p>

    <p class="plat-inspring">‘Ik denk het niet.’ Ze sloeg haar armen om hem heen, voelde de vertrouwde contouren, de vertrouwde warmte. Ze verstevigde haar greep.</p>

    <p class="plat-inspring">‘Was het niet genoeg om hem één keer tegen te houden? Waarom was het niet genoeg om hem achter tralies te zetten? Wat heeft het voor zin als je je werk goed doet en het keert zich zo tegen je?’</p>

    <p class="plat-inspring">Hij hield haar vast en zweeg.</p>

    <p class="plat-inspring">‘Hij wil me laten zien dat hij het allemaal weer kan doen. Hij wil me elke stap en elk stadium laten zien, net als de vorige keer. Alleen deze keer terwijl het nog aan de gang is. “Kijk eens hoe slim ik ben, Dallas.”’</p>

    <p class="plat-inspring">‘Dat te weten en te begrijpen zal je helpen hem weer te pakken.’</p>

    <p class="plat-inspring">‘Ja.’ Ze leunde achterover. ‘Zoek die gegevens voor me op, dan kan ik zijn ouders gaan lastigvallen.’</p>

    <p class="plat-inspring">Roarke liet zijn vinger over het kuiltje in haar kin gaan. ‘Je laat me toch wel toekijken? Het is zo heerlijk om te zien hoe jij getuigen intimideert.’</p>

    <p class="plat-inspring">Toen ze lachte, zoals hij had gehoopt, ging hij naar zijn eigen kantoor om CompuGuard en de afgeschermde bestanden te omzeilen.</p>

    <p class="plat-inspring">Ze had nauwelijks tijd om nog een deel van de opname te bekijken toen hij alweer terug was.</p>

    <p class="plat-inspring">‘Zo makkelijk kan het toch niet zijn geweest?’</p>

    <p class="plat-inspring">‘Jawel.’ Hij grijnsde en gaf haar de nieuwe dataschijf. ‘Dat was het wel. Thomas en Helen Palmer, nu bekend als Thomas en Helen Smith, wat maar weer aantoont hoeveel fantasie bureaucraten hebben. Hun huidige woonplaats is een klein stadje dat Leesboro heet, op het platteland van Pennsylvania.’</p>

    <p class="plat-inspring">‘Pennsylvania.’ Eve keek in de richting van haar 'link, dacht even na en keek toen weer naar Roarke. ‘Het zou niet veel tijd kosten om er te komen als je gelikt transpo tot je beschikking hebt.’</p>

    <p class="plat-inspring">Roarke keek geamuseerd. ‘Welk gelikt transpo had u in gedachten, inspecteur?’</p>

    <p class="plat-inspring">‘Met die minijet van jou zouden we er binnen een uur zijn.’</p>

    <p class="plat-inspring">‘Waarom zijn we dan nog niet onderweg?’</p>

    <p class="plat-inspring">Als Eve minder last had gehad van hoogtevrees, zou ze hebben genoten van de snelle, geruisloze vlucht naar het zuiden. Maar ze wiebelde met een voet om haar zenuwen in bedwang te houden, terwijl Roarke over een gebergte heen vloog dat men volgens haar zou omschrijven als schilderachtig.</p>

    <p class="plat-inspring">Voor haar waren het gewoon rotsen, de vlakten ertussen gewoon zand.</p>

    <p class="plat-inspring">‘Ik ga dit maar één keer zeggen,’ begon ze. ‘En alleen omdat het kerst is.’</p>

    <p class="plat-inspring">‘Voorbereiden op landing,’ waarschuwde hij haar. Ze naderden de privélandingsbaan. ‘Wat ging je maar één keer zeggen?’</p>

    <p class="plat-inspring">‘Dat al die luxe speeltjes van jou misschien toch niet helemaal overbodig zijn. Ze zijn wellicht wat overdadig, maar niet geheel overbodig.’</p>

    <p class="plat-inspring">‘Lieverd, ik voel me geroerd.’</p>

    <p class="plat-inspring">Eenmaal geland, stapten ze over van de hippe tweepersoonsstraaljager naar de auto die Roarke had klaarstaan. Natuurlijk kon het weer geen gewoon voertuig zijn, dacht Eve met een blik op de auto. Het was een gestroomlijnde, glimmend zwarte auto, gemaakt voor snelheid.</p>

    <p class="plat-inspring">‘Ik rijd wel.’ Ze hield haar hand op voor de sleutelcode die hij van het personeel had gekregen. ‘Zeg jij maar waar we heen moeten.’</p>

    <p class="plat-inspring">Roarke keek haar bedachtzaam aan en gooide speels met de code in zijn hand. ‘Hoezo?’</p>

    <p class="plat-inspring">‘Omdat ik hier degene ben met de pet op.’ Ze griste de juist opgeworpen code uit de lucht en keek hem zelfgenoegzaam aan.</p>

    <p class="plat-inspring">‘Ik rijd beter.’</p>

    <p class="plat-inspring">Ze snoof toen ze instapten. ‘Jij houdt van stunten. Dat maakt je niet beter. Gordel om, piloot. Ik heb haast.’</p>

    <p class="plat-inspring">Ze drukte het pedaal in en ze scheurden weg van de luchthaven over een kronkelend plattelandsweggetje met rijen besneeuwde bomen en rotsen erlangs.</p>

    <p class="plat-inspring">Roarke toetste hun bestemming in en bestudeerde de route die werd aangegeven door het navigatiesysteem. ‘Blijf deze weg drie kilometer volgen, sla linksaf en rijd vijftien punt drie, sla dan linksaf en rijd zeven punt acht.’</p>

    <p class="plat-inspring">Tegen de tijd dat hij klaar was, had ze de eerste afslag al genomen. Ze zag een klein beekje waarvan het water over een rots een weg door het ijs heen zocht. Wat paarden in een wei, bomen die tegen een steile bergwand opgroeiden en een paar kinderen die in besneeuwde tuinen met hun nieuwe airskates en -boards speelden.</p>

    <p class="plat-inspring">‘Hoe kunnen mensen op dit soort plekken leven? Er is hier niks. Zie je al die lucht?’ vroeg ze aan Roarke. ‘Het zou niet mogelijk moeten zijn om vanaf hier zo veel lucht te zien. Dat kan niet goed voor je zijn. En waar eten ze? Ik heb hier nog geen restaurant gezien, geen afhaal, geen schuifkraam, niets.’</p>

    <p class="plat-inspring">‘Lekker knus?’ stelde Roarke voor. ‘Aan de keukentafel?’</p>

    <p class="plat-inspring">‘De hele tijd? Jezus.’ Ze huiverde.</p>

    <p class="plat-inspring">Hij lachte en liet zijn vingers over haar haren gaan. ‘Eve, ik aanbid je.’</p>

    <p class="plat-inspring">‘Juist.’ Ze trapte op de rem om de volgende bocht te nemen. ‘Wat zoek ik?’</p>

    <p class="plat-inspring">‘Het derde huis aan de linkerkant. Daar, die prefab met twee verdiepingen en die minitruck in de tuin.’</p>

    <p class="plat-inspring">Langzaam naderden ze en parkeerden achter de minitruck. Ondertussen nam Eve het huis op. Langs de kozijnen liep een streng kerstverlichting, er hing een krans aan de deur en achter het woonkamerraam glinsterde een opgetuigde kerstboom.</p>

    <p class="plat-inspring">‘Het heeft zeker geen zin jou te vragen om in de auto te blijven wachten.’</p>

    <p class="plat-inspring">‘Geen enkele,’ beaamde hij en stapte uit.</p>

    <p class="plat-inspring">‘Ze gaan het niet leuk vinden om mij weer te zien,’ voorspelde Eve terwijl ze over een sneeuwvrij gemaakt pad naar de voordeur liepen. ‘Als ze weigeren met me te praten, zal ik ze stevig moeten aanpakken. Als het erop aankomt, heb ik de leiding en volg jij.’</p>

    <p class="plat-inspring">Ze drukte op de bel, rilde.</p>

    <p class="plat-inspring">‘Je had die jas moeten aantrekken die ik je heb gegeven. Kasjmier is lekker warm.’</p>

    <p class="plat-inspring">‘Die trek ik niet aan onder werktijd.’ Hij was prachtig, vond ze. Ze voelde zich zacht als ze hem aanhad. En dat paste nou niet bepaald bij het werk van een rechercheur.</p>

    <p class="plat-inspring">Op het moment dat de deur openging, was Eve op en top rechercheur.</p>

    <p class="plat-inspring">Helen Palmer had haar ogen en haar kapsel veranderd. De vormen waren subtiel gewijzigd, genoeg om haar uiterlijk anders te laten lijken. Het was nog altijd een mooi gezicht, het leek erg op dat van haar zoon. De hartelijke glimlach die ze ter begroeting op haar gezicht had gehad, vervaagde toen ze Eve herkende.</p>

    <p class="plat-inspring">‘U weet nog wie ik ben, mevrouw Palmer?’</p>

    <p class="plat-inspring">‘Wat komt u hier doen?’ Helen duwde haar handen tegen de deurposten, alsof ze de ingang wilde blokkeren. ‘Hoe heeft u ons gevonden? We staan onder staatsbescherming.’</p>

    <p class="plat-inspring">‘Ik heb niet de intentie om die bescherming te schenden. Ik heb een crisissituatie. U bent er waarschijnlijk van op de hoogte gesteld dat uw zoon uit de gevangenis is ontsnapt.’</p>

    <p class="plat-inspring">Helen perste haar lippen op elkaar en trok haar schouders op om zich te wapenen tegen de kou die door de deuropening naar binnen waaide. ‘Ze zeiden dat ze hem zochten en dat ze hem snel weer achter de tralies zouden hebben, waar hij verder kan worden behandeld. Hier is hij niet. Hij weet niet dat we hier zitten.’</p>

    <p class="plat-inspring">‘Mag ik binnenkomen, mevrouw Palmer?’</p>

    <p class="plat-inspring">‘Waarom komt u hier alles weer oprakelen?’ Haar ogen vulden zich met tranen, schijnbaar evenzeer van frustratie als van verdriet. ‘Mijn man en ik beginnen net ons leven weer op orde te krijgen. We hebben al bijna drie jaar geen contact meer met David.’</p>

    <p class="plat-inspring">‘Lief? Wie is er aan de deur? Er komt kou naar binnen.’</p>

    <p class="plat-inspring">Een lange man met een donkere haardos verscheen in de deuropening met een glimlach op zijn gezicht. Hij droeg een oude, wollen trui en een wat versleten spijkerbroek met daaronder duidelijk nieuwe slippers. Hij knipperde, knipperde nogmaals, en legde zijn hand op de schouder van zijn vrouw. ‘Inspecteur. Inspecteur Dallas, toch?’</p>

    <p class="plat-inspring">‘Inderdaad, meneer Palmer. Het spijt me dat ik u kom storen.’</p>

    <p class="plat-inspring">‘Laat ze binnen, Helen.’</p>

    <p class="plat-inspring">‘O, God, Tom.’</p>

    <p class="plat-inspring">‘Laat ze binnen.’ Zijn vingers wreven over haar schouder voordat hij haar voorzichtig naar achteren trok. ‘Dan bent u Roarke.’ Tom deed zijn best om een glimlach op zijn gezicht te toveren terwijl hij Roarke zijn hand aanbood. ‘Ik herken u. Kom even zitten.’</p>

    <p class="plat-inspring">‘Tom, alsjeblieft...’</p>

    <p class="plat-inspring">‘Ga anders even koffiezetten.’ Hij draaide zich om en kuste zijn vrouw op haar voorhoofd. Hij mompelde iets tegen haar waarop ze huiverend zuchtte en knikte.</p>

    <p class="plat-inspring">‘Ik zal het zo kort mogelijk houden, meneer Palmer,’ zei Eve tegen hem terwijl Helen de gang in verdween.</p>

    <p class="plat-inspring">‘U heeft ons erg redelijk behandeld in een tijd die voor ons ondraaglijk was, inspecteur.’ Hij leidde ze naar een kleine woonkamer. ‘Dat ben ik niet vergeten. Helen... mijn vrouw is al de hele dag nerveus. Al een paar dagen eigenlijk,’ verbeterde hij zichzelf. ‘Sinds we hebben vernomen dat David is ontsnapt. We hebben erg ons best gedaan om ons leven daar niet meer door te laten leiden, maar...’</p>

    <p class="plat-inspring">Hij gooide hulpeloos zijn armen in de lucht en ging zitten.</p>

    <p class="plat-inspring">Eve herinnerde zich deze fatsoenlijke mensen nog goed – hoe geschokt en verdrietig ze hadden gereageerd op wat hun zoon bleek te zijn. Ze hadden hem liefdevol opgevoed, met discipline en zorg, en toch hadden ze er een monster voor teruggekregen.</p>

    <p class="plat-inspring">Er was geen sprake geweest van mishandeling of verwaarlozing, geen voedingsbodem van wreedheden voor het monster om op te teren. De onderzoeken en analyses van Mira hadden hetzelfde uitgewezen als de indruk die ze zelf had gehad. Een normaal echtpaar dat hun enige zoon had grootgebracht met veel genegenheid en de so­­ciale en financiële voordelen die ze tot hun beschikking hadden gehad.</p>

    <p class="plat-inspring">‘Ik heb geen goed nieuws voor u, meneer Palmer. Ik heb geen makkelijk bericht.’</p>

    <p class="plat-inspring">Hij legde zijn handen in zijn schoot. ‘Hij is dood.’</p>

    <p class="plat-inspring">‘Nee.’</p>

    <p class="plat-inspring">Tom sloot zijn ogen. ‘Lieve heer. Ik hoopte... Eigenlijk hoopte ik van wel.’ Hij stond vlug op toen hij zijn vrouw hoorde. ‘Laat mij maar.’ Hij boog zich voorover om het dienblad van haar over te nemen. ‘We komen hier samen wel doorheen, Helen.’</p>

    <p class="plat-inspring">‘Dat weet ik. Dat lukt ons wel.’ Ze kwam de kamer in, ging zitten en schonk de koffie in die ze zojuist had gezet. ‘Inspecteur, denkt u dat David weer terug is in New York?’</p>

    <p class="plat-inspring">‘Honderd procent.’ Ze aarzelde, maar besloot dat ze het nieuws gauw genoeg via de media zouden horen. ‘Vanochtend is het stoffelijk overschot van rechter Wainger gevonden op Rockefeller Plaza. David was de dader,’ vervolgde ze. Helen kermde. ‘Hij heeft contact met mij opgenomen en zelf de bewijsstukken geleverd. Er bestaat geen enkele twijfel.’</p>

    <p class="plat-inspring">‘Hij zou een behandeling krijgen. Hij zou bij andere mensen uit de buurt worden gehouden, zodat hij hun geen kwaad kon doen, zichzelf geen kwaad kon doen.’</p>

    <p class="plat-inspring">‘Soms faalt het systeem, mevrouw Palmer. Soms gaat alles volgens het boekje en gaat het toch mis.’</p>

    <p class="plat-inspring">Helen stond op, liep naar het raam en keek naar buiten. ‘U hebt al eerder zoiets tegen ons gezegd. Dat we alles goed hadden gedaan, alles wat we konden. Dat er iets mis was met David. Dat was aardig van u, inspecteur, maar u heeft geen idee hoe het is. U weet niet hoe het is als je een monster hebt gebaard.’</p>

    <p class="plat-inspring">Nee, dacht Eve, dat wist ze niet. Maar ze wist wel hoe het was om voort te komen uit een monster, om er de eerste acht jaar van je leven door te zijn grootgebracht. En daar moest ze het mee doen.</p>

    <p class="plat-inspring">‘Ik heb uw hulp nodig,’ zei ze in plaats daarvan. ‘Ik wil u vragen mij te vertellen of u enig idee heeft waar hij zou kunnen zijn. Hij heeft een schuilplaats,’ vervolgde ze. ‘Een plek waar hij in alle rust kan werken. Een huis, een pand ergens in New York. In of nabij de stad.’</p>

    <p class="plat-inspring">‘Hij heeft geen plek.’ Tom hief zijn handen. ‘We hebben alles verkocht toen we zijn verhuisd. Ons huis, mijn zaak, die van Helen. Zelfs ons vakantiehuisje in de Hamptons. Alle banden zijn verbroken. Het huis waar David – waar hij dat laatste jaar heeft gewoond – is ook verkocht. We wonen hier rustig, eenvoudig. Het geld dat we hebben vergaard bij de verkoop, staat ongebruikt op een bankrekening. We hadden niet de moed om... we hebben het niet nodig.’</p>

    <p class="plat-inspring">‘Hij had zijn eigen geld,’ vulde Eve aan.</p>

    <p class="plat-inspring">‘Ja, een erfenis, een trust. Daarmee bekostigde hij wat hij deed.’ Tom reikte naar de hand van zijn vrouw en kneep er stevig in. ‘Dat geld hebben we aan een goed doel geschonken. Inspecteur, alle locaties waar hij naartoe had gekund, zijn nu in handen van andere mensen.’</p>

    <p class="plat-inspring">‘Goed. Misschien bedenkt u later nog iets. Al lijkt het nog zo onwaarschijnlijk, neem vooral contact met mij op.’ Ze kwam overeind. ‘Als we David weer hebben opgepakt, laat ik het u weten. Daarna zal ik vergeten waar u woont.’</p>

    <p class="plat-inspring">Eve zweeg verder tot ze samen met Roarke in de auto zat op de weg terug. ‘Ze houden nog steeds van hem. Na alles wat hij heeft gedaan, wat hij is, houden ze diep vanbinnen nog steeds van hem.’</p>

    <p class="plat-inspring">‘Ja, en genoeg, denk ik, om jou te helpen hem tegen te houden, als ze zouden weten hoe.’</p>

    <p class="plat-inspring">‘Niemand heeft ooit op die manier om ons gegeven.’ Even dwaalde haar blik van de weg af en ontmoette de zijne. ‘Niemand voelde ooit die band.’</p>

    <p class="plat-inspring">‘Nee.’ Hij streek de losse haren uit haar gezicht. ‘Niet tot wij elkaar hadden gevonden. Niet zo treuren, Eve.’</p>

    <p class="plat-inspring">‘Hij heeft de ogen van zijn moeder,’ mompelde ze. ‘Zacht, blauw en helder. Zij moest ze laten veranderen, denk ik, omdat ze het niet aankon om ze elke ochtend weer in de spiegel te zien.’</p>

    <p class="plat-inspring">Ze zuchtte, zette het van zich af.</p>

    <p class="plat-inspring">‘Maar hij kan het wel,’ zei ze zachtjes.</p>
  </div>
</body>
</html>
