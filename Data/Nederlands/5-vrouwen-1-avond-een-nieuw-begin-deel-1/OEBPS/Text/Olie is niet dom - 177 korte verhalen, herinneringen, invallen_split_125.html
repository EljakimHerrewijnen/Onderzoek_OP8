<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_125">
<b class="calibre1">124. Japanse cuisine</b></p>
<p class="western"><br class="calibre2"/>
</p>
<p class="western">Het moet circa 1990
geweest zijn. Het laatste deel van het dubbeldikke Kerstnummer van
<i class="calibre3">Vrij Nederland </i>was – zoals altijd veel te laat –
naar de drukker gegaan. Eindredactie, vormgevers, hoofdredactie en
enkele late inleveraars van stukken maakten zich op om dit te vieren
met een maaltijd. Ik mocht mee, als uitgever van het blad. 'Ik moet
je even waarschuwen. We gaan wél naar een Japans restaurant,'
zei Joop van Tijn. Hij zag grijs van vermoeidheid, maar was attent
als altijd. 'Heb je daar problemen mee?'<br class="calibre2"/>Ik aarzelde, ik had er
inderdaad problemen mee.<br class="calibre2"/>'Had ik ook hoor. Maar al een tijd niet
meer.' Joop schakelde altijd makkelijk over in overredingsmodus. 'Een
paar jaar geleden was ik in New York met Henk Hofland en die wilde
Japans eten. Ik protesteerde maar hij zei: Joh, die oorlog is al zo
lang geleden. Zet je daar nou eens overheen. En toen dacht ik:
vooruit dan maar.'<br class="calibre2"/>'Nou, vooruit dan maar.' zei ik hem na.<br class="calibre2"/>Een
uur later zaten we in een groot Japans restaurant aan de maaltijd. Ik
zat tegenover Joop en zag hem geregeld knikkebollen. Hij moest en zou
als hoogste eindredacteur elke letter van het blad lezen voordat het
naar de drukker ging. En dat brak hem nu op.<br class="calibre2"/>Maar het voedsel was
goed. Véél en véél beter dan de
maaltijden die Joop en ik een kleine vijftig jaar eerder van de
Japanners hadden gekregen. Joop in kamp Tjideng te Batavia, ik in
Ambarawa kamp 6. Vooral in het laatste oorlogsjaar bestond het
voedsel voornamelijk uit tapioca-pudding, een vorm van gestold water,
doorzichtig en vrijwel zonder voedingswaarde. Je maag dacht: ik krijg
wat, maar daar hield het dan ook mee op. <br class="calibre2"/>Het gaf ons een totaal
verkeerde indruk van de Japanse cuisine en ik heb ze dat na de oorlog
heel lang kwalijk genomen. En een echte liefhebber ben ik nooit
geworden. Niet vanwege het voedsel, want dat is prima. Maar waar
Japans wordt gegeten wordt vaak ook Japans gesproken. En die taal ben
ik blijven haten. 
</p>
<p class="western"><br class="calibre2"/>
</p>
</body>
</html>