<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_61">
<b class="calibre1">62. Bericht uit Hua Hin</b></p>
<p class="western"><br class="calibre2"/>
</p>
<p class="western">Hua Hin is de oudste
badplaats van Thailand. En wij zijn er om de winter van Bibberland te
ontvluchten.<br class="calibre2"/>In 1923 liet koning Rama VII hier een buitenhuis
bouwen en uit dezelfde tijd dateert het pittoreske treinstation en
het weidse Railway Hotel. <br class="calibre2"/>Midden door de stad dendert meermalen
per dag luid toeterend een trein die mensen uit Bangkok aanvoert. <br class="calibre2"/>En
masse brengen ze de dag aan zee door, de strandstoelen natuurlijk
overdekt door een dak van parasols. <br class="calibre2"/>Zon op je huid, daar word je
bruin van, dat moet koste wat kost vermeden worden. <br class="calibre2"/>De 6000
7-Eleven winkels die Thailand telt en die je in Hua Hin ook in groten
getale vindt, bevatten naast voedsel en drank ook allemaal een schap
witmakers voor de huid. <br class="calibre2"/>'s Avonds wordt de avondmarkt bezocht,
waar talloze eetstalletjes gereed staan. <br class="calibre2"/>De toeristen voeden zich
met de onvolprezen Thaise curry's en de plaatselijke visvangst,
Thaise families daarentegen zitten feestelijk aan de
steak-met-patates, een glaasje rode wijn erbij voor de culinaire
toets.<br class="calibre2"/>Het buitenlands toerisme in Hua Hin betreft vooral bejaarde
blanke mannen, valt me op. <br class="calibre2"/>Veel van die oude knarren zie je trots
hand in hand met hun pakweg 18-jarige Thaise vriendin op pad gaan. Of
zou het misschien toch zijn dochter zijn? <br class="calibre2"/>Zij is gekleed in een
ondeugend gesneden minibroekje, hij - naar mijn oordeel nogal
onbezonnen - in royale korte broek die laat zien dat hij 0-benen
heeft. <br class="calibre2"/>Die heeft zij dan in elk geval niet geÃ«rfd. <br class="calibre2"/>Waarom
moeder niet meeloopt is geen vraag: Thai lopen niet, die nemen de
tuktuk. Dochterlief doet het dus alleen om papa te plezieren, en dat
levert roerende taferelen op. Vooral dat innige hand in hand lopen
raakt me diep, dat zie je in Nederland dochters niet zo gauw doen met
hun vader. <br class="calibre2"/>Of is zij toch zijn nieuwe liefde?<br class="calibre2"/>Tolerantie op
seksueel gebied is groot in Thailand. <br class="calibre2"/>Zo zijn er diverse
gradaties van man- of vrouw-zijn die hier probleemloos geaccepteerd
worden: boeddhisme is een zachtaardige religie. <br class="calibre2"/>Curieus is wel
dat in de Thaise taal elke door een man uitgesproken zin moet
eindigen met 'krap' terwijl vrouwen hun zinnen eindigen met 'ka'.
<br class="calibre2"/>Een cultuur die tolerant is ten opzichte van allerlei vormen van
seksualiteit heeft een taal die de gebruikers dwingt voortdurend aan
te geven tot welk geslacht zij behoren. Dat is pas pech hebben!<br class="calibre2"/>Hoe
iemand die zich vrouw voelt in een mannenlichaam of omgekeerd dat
oplost heb ik niet kunnen achterhalen, mijn Thais is daar onvoldoende
voor. 
</p>
<p class="western"><br class="calibre2"/>
</p>
</body>
</html>