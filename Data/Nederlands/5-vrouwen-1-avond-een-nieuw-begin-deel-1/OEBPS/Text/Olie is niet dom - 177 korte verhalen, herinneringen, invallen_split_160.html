<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_160">
<b class="calibre1">159. U zeggen</b></p>
<p class="western"><br class="calibre2"/>
</p>
<p class="western">Vroeger, tot diep in de
jaren veertig, zeiden kinderen 'u' tegen hun vader en moeder. Daarna
begon - eerst langzaam, daarna sneller, nu standaard - het tutoyeren.
                                                     Ouders lieten
hun hogere status vallen. Het zal wel iets uitgemaakt hebben, want
mijn beide zussen (8 en 16 jaar jonger dan ik en dus tutoyerend)
hadden een hechtere band met mijn ouders dan ik ooit had.            
                                                                     
                                                                  
Tot hun dood noemde ik ze 'u' en toen ze op vrij hoge leeftijd
overleden deed het me eigenlijk weinig.                              
                                                                     
                                             En dat overlijden bracht
trouwens een nieuwe verrassing. Tot ver in de jaren zeventig waren
ouders gelovig. Misschien niet diep gelovig, maar als hen ernaar
gevraagd werd waren ze allemaal protestant of katholiek of in een
enkel geval joods. De mijne waren katholiek. Wel had mijn moeder al
in de jaren vijftig elke zondag migraine als het tijd werd om naar de
mis te gaan en ging ik dus alleen met mijn vader.                    
                                                                     
                              Toen zij overleed en zonder kerkelijk
ceremonieel gecremeerd werd ('gooi de as maar ergens weg'), was dat
voor mij toch nog enigszins een verrassing.                          
                                             Maar toen een paar jaar
later mijn vader overleed en aan zijn crematie ook geen priester te
pas kwam realiseerde ik me dat zich in de tweede helft van de vorige
eeuw een grote revolutie had voltrokken in het denken van Onze
Ouders. Ze waren massaal van hun geloof gevallen.             
Allemaal zullen ze hun particuliere redenen ervoor gehad hebben, want
een grootschalige openlijke discussie vond niet plaats. Van mijn
vader vermoed ik dat hij niet kon geloven in een God die toestond dat
zijn oudste zoon ziek werd in een Jappenkamp en - 7 jaar oud -
overleed. Terwijl hij vele kilometers verder slavenarbeid aan de
Birma spoorweg verrichtte en van niets wist.               Hij heeft
wel eens gezegd dat een Goede God dat niet zou toelaten. Voor de
encyclopedie van op het nippertje geredde kennis wil ik vast leggen
dat pas zijn generatie op dat soort gedachten kwam en prompt het
geloof verloor. Voor die tijd geloofden mensen er gewoon in dat Gods
wegen ondoorgrondelijk waren. De generatie van mijn vader pikte dat
niet meer. Met terugwerkende kracht denk ik nu: Pa, petje af! 
</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>