<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_79">
<b class="calibre1">80. Overstekend wild</b></p>
<p class="western">&#160;</p>
<p class="western">Ik herinner me van héél
héél vroeger het oversteken op de Munt in Amsterdam als
een tamelijk riskante bezigheid. <br class="calibre2"/>Je kwam van Kalverstraat of
Singel en wilde de Reguliersbreestraat in voor - ik noem maar wat -
een kroket van Kwekkeboom (hun saucijzebroodjes waren trouwens in
Amsterdam ook wereldberoemd, en terecht!). <br class="calibre2"/>Dan moest je op de
Munt oversteken. <br class="calibre2"/>Daar was (toen) geen stoplicht, het zebrapad was
nog niet uitgevonden en de auto's reden dus stug door naar de
Vijzelstraat of de andere kant op. <br class="calibre2"/>De trams evenzo. In het midden
was een vluchtheuvel waar zich de overstekers verzamelden die de
eerste helft hadden gehaald en afwachtten wanneer de auto's hen de
rest van de oversteek gunden. <br class="calibre2"/>Dat kon lang duren want de auto's
mochten doorrijden en deden dat dus. <br class="calibre2"/>Totdat er voldoende massa
was. Naarmate de bevolking van de vluchtheuvel toenam werd de ruimte
te klein en begon de menigte te wankelen. De druk van de nieuwkomers
zorgde ervoor dat de voorsten gedwongen werden de oversteek te wagen.
De auto's stopten met tegenzin en de hele menigte stak over.<br class="calibre2"/>Dat
waren nog eens tijden.<br class="calibre2"/>Ik werd eraan herinnerd toen we in Hua Hin,
de oudste badplaats van Thailand, wilden oversteken naar een
giga-warenhuis met een foodcourt waar we een heerlijke Thaise
maaltijd-voor-een-habbekrats wilden scoren. <br class="calibre2"/>Ik wist dat het
problemen zou opleveren, want mijn gade heeft één lui
oog en kijkt dus met het andere. <br class="calibre2"/>Dat ziet geen diepte en kan dus
niet inschatten hoe snel het projectiel dat de auto hier is, naderbij
komt.<br class="calibre2"/>En dat betekent dus dat áls er een auto nadert, zij
niet wil oversteken.<br class="calibre2"/>Onder geen enkele voorwaarde.<br class="calibre2"/>Dat is
lastig als je aan de overkant moet zijn.<br class="calibre2"/>Zelf ga ik er van uit dat
geen enkele automobilist graag over een negentig kilo wegend
manspersoon zoals ik rijdt. <br class="calibre2"/>Dat geeft me een rommel!<br class="calibre2"/>En als
het even tegen zit loopt je auto ook nog schade op.<br class="calibre2"/>Probeer die
maar eens te verhalen op een dode!<br class="calibre2"/>Vanuit die filosofie heb ik dus
wel de neiging om ook in Thailand maar gewoon te gaan
oversteken.<br class="calibre2"/>Ooit heb ik de domme fout begaan mijn gade onder het
uitspreken van geruststellende woorden daarbij mee te trekken en dat
werd een voor mij genante vertoning. <br class="calibre2"/>Mensenkinderen, wat een
kracht kan zo'n nog geen vijftig kilo wegend wezen van het vrouwelijk
geslacht bij zichzelf oproepen!<br class="calibre2"/>In de kortste keren stond ik weer
aan de kant.<br class="calibre2"/>Dat deed ik nu dus niet.<br class="calibre2"/>Ik bracht de herinnering
aan het oversteken op de Munt in de praktijk.<br class="calibre2"/>'Kijk', zei ik.'We
wachten gewoon tot er voldoende mensen zijn die willen oversteken. En
we letten erop dat één ervan een Thai is. Als die gaat,
dan gaan we mee.'<br class="calibre2"/>En ik was niet eens verbaasd toen bleek dat dat
de gangbare methode was om over te steken van en naar Market Village
in Hua Hin. <br class="calibre2"/>Je loopt over een zebrapad en staat dus volledig in
je recht als voetganger.<br class="calibre2"/>Maar automobilisten alhier zal dat echt
een zorg zijn.<br class="calibre2"/>Het enige waar ze op reageren is Massa. Net als in
vroeger jaren de automobilisten op de Munt in Amsterdam.</p>
<p class="western"><br class="calibre2"/>
</p>
</body>
</html>