<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_84">
<b class="calibre1">85. Jan Mulder (1)</b></p>
<p class="western"><br class="calibre2"/>
</p>
<p class="western">Ik zal niet de enige
zijn die nogal opziet tegen EK en WK-voetbaltoernooien waaraan het
Nederlands elftal meedoet. Maar ik heb een oplossing bedacht: zodra
Nederland in problemen komt neem ik de rest van de wedstrijd op en
kijk die opname alleen af als de einduitslag dat rechtvaardigt. Want
gespannen blijven kijken naar de uiteindelijke sof die tot nu toe
elke WK voor het Nederlands elftal was, daar heb ik de fut niet meer
voor.<br class="calibre2"/>'Het gaat niet om het voetbal maar om het resultaat,' hoor
je tegenwoordig vaak zeggen. Nou, dan mag ik dat als kijker ook als
leidraad nemen voor mijn kijkgedrag. Dat probleem heb ik dus
opgelost. Waar ik niet gerust op ben is mijn Jan Mulder-tolerantie.
Mulder verschijnt steeds vaker op de tv en wat hij daar met grote
stelligheid uitkraamt is bijna altijd onversneden onzin. In de loop
van 40 jaar heb ik hem zien veranderen in een clown. En ik hou niet
van clowns: pretentieuze aanstellers. Eén ding is zeker: Jan
Mulder zal te pas en vooral te onpas tijdens EK en WK-toernooien op
het scherm verschijnen. Kan ik dat nog aan?</p>
<p class="western">Toen we kennis maakten,
in 1974, vond ik Jan Mulder een aardige kerel. In de nadagen van zijn
voetballoopbaan was hij door Ajax van Anderlecht gekocht en had al
een paar mooie prestaties geleverd, onder andere een kopdoelpunt á
la Bakhuys. De wereldkampioenschappen 1974 stonden voor de deur en
hij zou voor mijn uitgever Thomas Rap een dagboek bijhouden over zijn
ervaringen. De kans dat hij geselecteerd zou worden was groot, want
behalve Johnny Rep had Nederland weinig grote middenvoors in die
tijd. Er waren wat problemen met zijn knie, maar als je je daar iets
van aantrok kon je als voetballer beter thuis blijven. Op Thomas'
kantoortje sprak ik hem wel eens, als we daar toevallig allebei
waren. Hij leek me een bescheiden, eerlijke kerel, die er nogal
tegenop zag om ineens een dagboek te schrijven en te publiceren. Was
dat niet wat te pretentieus? Zijn voetbalcarri<span class="calibre11">è</span>re
liep op z'n eind, dus als er problemen over in zijn dagboek
beschreven akkefietjes ontstonden zou hij daar weinig last bij
ondervinden. Ajax was zijn eindstation. Nee, het ging meer om het
proces van schrijven, hoe doen jullie dat en kan ik het wel? Thomas
was daar altijd snel klaar mee: 'Je schrijft gewoon op wat je voelt,
vindt of denkt. Niet over tobben, meteen opschrijven. Je kan het
altijd later nog veranderen. Maar als er niks staat heb je niks.'<br class="calibre2"/>Dat
laatste kwam dicht genoeg in de buurt van een Cruijffiaanse stelling
om overtuigend te zijn.<br class="calibre2"/>'Schrijf met een biertje erbij. Dat
verlaagt de kritische drempel', was mijn bijdrage, ik schreef ten
slotte redelijk succesvolle verhalenbundels en romans en voelde me
ervaringsdeskundige.<br class="calibre2"/>Van het Dagboek kwam uiteindelijk niets, want
Jan Mulder werd door Rinus Michels niet meegenomen naar Duitsland.<br class="calibre2"/>De
kapotte Knie van Mulder werd vervolgens Het voetbalonderwerp van
1975. Zou hij ooit nog? Hij trainde wel mee, maar speelde zelden. En
beëindigde in dat jaar zijn voetballoopbaan. Ik zag hem een keer
op de Vlaamse tv zijn liefde uitspreken voor Anderlecht, de club van
zijn leven. Een vlotte prater was hij niet en op complimenten
reageerde hij onwennig en afwerend. Een aardige kerel, maar bepaald
geen beeldbuis-materiaal.<br class="calibre2"/>Toen Ajax in de zomer van 1975 voor een
lucratieve snoepreis uitgenodigd was om in Indonesië wat
oefenpartijtjes te spelen sprak hij me aan: 'Jij bent daar toch net
geweest? Kan je me niet wat tips geven?'<br class="calibre2"/>Ik schreef wat bruikbare
kennis voor hem op (zoals: geen water uit de kraan drinken!), enkele
culinaire aanbevelingen en een fonetisch lijstje met handige termen,
zoals Trima Kassi (Bedankt!). En tot mijn aangename verrassing
ontving ik uit Indonesië een ansichtkaart met de handtekeningen
van alle Ajax-spelers van die tijd. Jan was het hele zwembad
afgegaan.</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>