<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <title>Onbekend</title>
    <meta name="GENERATOR" content="OpenOffice 4.1.2  (Win32)"/>
    <meta name="AUTHOR" content="Hans Vervoort"/>
    <meta name="CREATED" content="20160630;19260000"/>
    <meta name="CHANGEDBY" content="Johan Vervoort"/>
    <meta name="CHANGED" content="20160630;19260000"/>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body lang="nl-NL" text="#000000" dir="LTR" class="calibre">
<p class="western" id="calibre_pb_104">
<b class="calibre1">103. Kopietje maken (2)</b></p>
<p class="western"><br class="calibre2"/>
</p>
<p class="western">Ik had lang niet altijd
zin in het gebruik van carbonpapier en Tipp-Ex. Daarom maakte ik vaak
eerst een kladversie. En die bewaarde ik dan als kopie van de
vervolgens 'in het net' getikte brief.<br class="calibre2"/>Mijn vrouw vond in een oude
doos onlangs nog zo'n kladje. Het is gedateerd 13 juli 1968 en
gericht aan een slordige service-afdeling van Progress stofzuigers.
De firma bestaat nog steeds en ergens in hun archief zal de nette
versie liggen. 
</p>
<p class="western">Amsterdam, 13 juli
1968<br class="calibre2"/>Mijne heren,<br class="calibre2"/>Enige tijd geleden hadden wij na maanden
moeizaam consumeren voldoende bonnen bijeen om uw Progress super 550
stofzuiger te bestellen.<br class="calibre2"/>Een voortreffelijk apparaat, dat moet
gezegd worden. Triest was echter dat mijn vrouw bij het leegmaken van
de stofzak de linnen zak en de bijbehorende zware rubber ring in het
water liet vallen (wij wonen op een woonschip) welke beide onmisbare
onderdelen ijlings zonken.<br class="calibre2"/>Dat is nu twee maanden geleden en
sindsdien is mijn vrouw steeds bezig geweest te proberen deze
onderdelen opnieuw bij u te bestellen, waarvoor zij f 8,80 overmaakte
op uw girorekening.<br class="calibre2"/>Na enkele briefjes en telefoontjes hebben wij,
met enkele weken tussenruimte tweemaal een zending van u ontvangen.
De eerste was een linnen stofzakje van volstrekt ontoereikende
afmetingen, kennelijk bestemd voor een speelgoedstofzuigertje voor
zuigelingen.<br class="calibre2"/>Na retournering zond u ons een week geleden een wat
grotere stofzak, kennelijk bestemd voor een stofzuiger voor kinderen
in de leeftijd van 8 – 12 jaar. U liet dat vergezeld gaan van
een zeer dun rubber ringetje dat ongetwijfeld wel ergens bruikbaar
voor is, maar slechts een geringe gelijkenis vertoont met de zware
ring die we nodig hebben.<br class="calibre2"/>Beide voorwerpen zenden we u hierbij
retour.<br class="calibre2"/>Ik ben bang dat u zult blijven voortgaan ons een grote
reeks van onderdelen te zenden en op den duur zal daar ongetwijfeld
datgene bij zijn dat we nodig hebben.<br class="calibre2"/>Dat kan echter nog wel
maanden duren en omdat de stofwolken ons inmiddels bij elke stap om
de oren vliegen zou ik u willen voorstellen de zaak op een wat
efficiëntere manier aan te pakken.<br class="calibre2"/>U heeft ongetwijfeld
ergens nog wel een exemplaar van de Progress super 550 staan. Als u
dat apparaat nu open maakt ziet u een stevige rubber ring met daaraan
een linnen zak. Die hebben we nodig en u kunt m.i. het beste net zo
lang in uw magazijn zoeken totdat u een identiek exemplaar gevonden
heeft en dat vervolgens naar ons toesturen.<br class="calibre2"/>We zijn echt wel
goedwillend maar met wat we tot nu toe van u ontvangen hebben kunnen
we met de beste wil van de wereld niets aanvangen.<br class="calibre2"/>Mag ik erop
rekenen binnenkort de gewenste onderdelen te ontvangen?<br class="calibre2"/>Bij
voorbaat mijn hartelijke dank.<br class="calibre2"/>Hoogachtend,<br class="calibre2"/>Hans Vervoort</p>
<p class="western">Hoe dit akkefietje
afgelopen is weet alleen Progress nog. Mijn vrouw en ik hebben het
verdrongen.</p>
<p class="western"><br class="calibre2"/>
</p>
<p class="western"><br class="calibre2"/>
</p>
<p class="western"><br class="calibre2"/>
</p>
</body>
</html>